<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../css/styles.css">
    <title>||सार्थ श्री ज्ञानेश्वरी||</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Tiro+Devanagari+Marathi:ital@0;1&display=swap"
        rel="stylesheet">
</head>

<body>
    <header class="header-flex-container">
        <a href="../index.html">Home</a>
        <h1 style="margin: 0 auto; text-align: center;">||ॐ नमो ज्ञानेश्वरा||</h1>
    </header>

    <div class="adhyay-container">
        <div id="novel-content" class="novel-content">
            <!-- Novel content goes here -->

            <div id="page1" class="page-content">

                <div class="adhyay-name">
                    <p>
                        ॥ ॐ श्री परमात्मने नमः ॥<br>

                        ॥ ज्ञानेश्वरी भावार्थदीपिका ॥<br>

                        ॥ अर्थात् श्रीमद् भगवद्‌गीतेवरील मराठी टीका ॥<br>

                        ॥ अथ त्रयोदशोऽध्यायः – अध्याय तेरावा ॥<br>

                        ॥ क्षेत्रक्षेत्रज्ञयोगोनामयोगः ॥<br>

                    </p>
                </div>


                <div>
                    <div class="ovi">
                        <p>
                            आत्मरूप गणेशु केलिया स्मरण । सकळ विद्यांचें अधिकरण ।<br>तेचि वंदूं श्रीचरण । श्रीगुरूंचे
                            ॥13-1॥
                        </p>
                    </div>
                    <div class="oviartha">
                        <p>
                            सर्व विद्यांचे अश्रयस्थान जे आत्मरूप गणेशाचे स्मरण तेच श्रीगुरूचे चरण होत. त्यांना नमस्कार
                            करू. ॥13-1॥
                        </p>
                    </div>
                </div>
                <div>
                    <div class="ovi">
                        <p>
                            जयांचेनि आठवें । शब्दसृष्टि आंगवे ।<br>सारस्वत आघवें । जिव्हेसि ये ॥13-2॥
                        </p>
                    </div>
                    <div class="oviartha">
                        <p>
                            ज्या श्रीगुरूंच्या चरणांच्या स्मरणाने शब्दसृष्टि स्वाधीन होते (म्हणजे शब्दमात्रावर प्रभुत्व
                            येऊन मनात स्फुरणारे विचार योग्य शब्दांनी स्पष्ट सांगण्याचे सामर्थ्य येते) व सकल विद्या
                            जिव्हेवर येतात. ॥13-2॥
                        </p>
                    </div>
                </div>
                <div>
                    <div class="ovi">
                        <p>
                            वक्तृत्वा गोडपणें । अमृतातें पारुखें म्हणे ।<br>रस होती वोळंगणें । अक्शरांसी ॥13-3॥
                        </p>
                    </div>
                    <div class="oviartha">
                        <p>
                            वक्तृत्व आपल्या गोडपणाने अमृताला पलीकडे सर असे म्हणते व नवरस हे वक्तृत्वातील शब्दांची सेवा
                            करतात ॥13-3॥
                        </p>
                    </div>
                </div>
                <div>
                    <div class="ovi">
                        <p>
                            भावाचें अवतरण । अवतरविती खूण ।<br>हाता चढे संपूर्ण । तत्त्वभेद ॥13-4॥
                        </p>
                    </div>
                    <div class="oviartha">
                        <p>
                            निरनिराळ्या तत्वातील फरक दाखवून अभिप्रायांची स्पष्टता करणारी जी मार्मिक खूण ती सर्वच्या सर्व
                            आपल्या स्वाधीन होते. ॥13-4॥
                        </p>
                    </div>
                </div>
                <div>
                    <div class="ovi">
                        <p>
                            श्रीगुरूंचे पाय । जैं हृदय गिंवसूनि ठाय ।<br>तैं येवढें भाग्य होय । उन्मेखासी ॥13-5॥
                        </p>
                    </div>
                    <div class="oviartha">
                        <p>
                            जेव्हा हृदय श्रीगुरूचे पाय धरून रहाते तेव्हा ज्ञानाला एवढे दैव प्राप्त होते. ॥13-5॥
                        </p>
                    </div>
                </div>
                <div>
                    <div class="ovi">
                        <p>
                            ते नमस्कारूनि आतां । जो पितामहाचा पिता ।<br>लक्ष्मीयेचा भर्ता । ऐसें म्हणे ॥13-6॥
                        </p>
                    </div>
                    <div class="oviartha">
                        <p>
                            त्या श्रीगुरूच्या चरणांना आता नमस्कार करून (मी ज्ञानेश्वर ग्रंथ सांगणे पुढे चालू करतो ते
                            असे) तो ब्रह्मदेवाचा बाप व लक्ष्मीचा पती श्रीकृष्ण असे म्हणाला. ॥13-6॥
                        </p>
                    </div>
                </div>
                <div>
                    <div class="ovi">
                        <p>
                            तरी पार्था परिसिजे । देह हें क्षेत्र म्हणिजे ।<br>जो हें जाणे तो बोलिजे । क्षेत्रज्ञु एथें
                            ॥13-7॥
                        </p>
                    </div>
                    <div class="oviartha">
                        <p>
                            अर्जुना ऐक. या देहाला क्षेत्र म्हणावे व या देहरूपी क्षेत्राला जो जाणतो त्याला येथे
                            क्षेत्रज्ञ म्हणावे. ॥13-7॥
                        </p>
                    </div>
                </div>
                <div>
                    <div class="ovi">
                        <p>
                            तरि क्षेत्रज्ञु जो एथें । तो मीचि जाण निरुतें ।<br>जो सर्व क्षेत्रांतें । संगोपोनि असे
                            ॥13-8॥
                        </p>
                    </div>
                    <div class="oviartha">
                        <p>
                            तरी सर्व क्षेत्रांचे पालन असतो असा तो क्षेत्रज्ञ तो येथे मी आहे हे पक्के समज. ॥13-8॥
                        </p>
                    </div>
                </div>
                <div>
                    <div class="ovi">
                        <p>
                            क्षेत्र आणि क्षेत्रज्ञातें । जाणणें जें निरुतें ।<br>ज्ञान ऐसें तयातें । मानूं आम्ही ॥13-9॥
                        </p>
                    </div>
                    <div class="oviartha">
                        <p>
                            क्षेत्राला आणि क्षेत्रज्ञाला जे यथार्थ जाणणे त्याला ज्ञान असे आम्ही समजतो. ॥13-9॥
                        </p>
                    </div>
                </div>
                <div>
                    <div class="ovi">
                        <p>
                            तरि क्षेत्र येणें नावें । हें शरीर जेणें भावें ।<br>म्हणितलें तें आघवें । सांगों अतां
                            ॥13-10॥
                        </p>
                    </div>
                    <div class="oviartha">
                        <p>
                            तर आता या शरीराचा आम्ही ज्या अभिप्रायाने क्षेत्र या नावाने उल्लेख केला तो सर्व अभिप्राय
                            आम्ही सांगतो. ॥13-10॥
                        </p>
                    </div>
                </div>
            </div>
            <div id="page2" class="page-content">
                <div>
                    <div class="ovi">
                        <p>
                            हें क्षेत्र का म्हणिजे । कैसें कें उपजे ।<br>कवणाकवणीं वाढविजे । विकारीं एथ ॥13-11॥
                        </p>
                    </div>
                    <div class="oviartha">
                        <p>
                            याला क्षेत्र असे का म्हणावे हे कसे व कोठे उत्पन्न होते व कोणकोणत्या विकारांमुळे याची वाढ
                            होते ॥13-11॥
                        </p>
                    </div>
                </div>
                <div>
                    <div class="ovi">
                        <p>
                            हें औट हात मोटकें । कीं केवढें पां केतुकें ।<br>बरड कीं पिके । कोणाचें हें ॥13-12॥
                        </p>
                    </div>
                    <div class="oviartha">
                        <p>
                            हे मोजके साडेतीन हातांचेच आहे अथवा केवढे व कसले आहे ? हे क्षेत्र माळजमीन आहे अथवा सुपीक जमीन
                            आहे ? व कोणाच्या मालकीचे आहे ? ॥13-12॥
                        </p>
                    </div>
                </div>
                <div>
                    <div class="ovi">
                        <p>
                            इत्यादि सर्व । जे जे याचे भाव ।<br>ते बोलिजती सावेव । अवधान दें ॥13-13॥
                        </p>
                    </div>
                    <div class="oviartha">
                        <p>
                            इत्यादि जे जे सर्व याचे धर्म आहेत ते पूर्णपणे सांगितले जातील तिकडे लक्ष दे. ॥13-13॥
                        </p>
                    </div>
                </div>
                <div>
                    <div class="ovi">
                        <p>
                            पैं याचि स्थळाकारणें । श्रुति सदा बोबाणे ।<br>तर्कु येणेंचि ठिकाणें । तोंडाळु केला ॥13-14॥
                        </p>
                    </div>
                    <div class="oviartha">
                        <p>
                            याच ठिकाणाकरता (क्षेत्राच्या स्वरूपाचा निर्णय करण्याकरता) वेदाची नेहेमी बडबड सुरू आहे व याच
                            ठिकाणाने तर्काला वाटाघाट करावयास लावले. ॥13-14॥
                        </p>
                    </div>
                </div>
                <div>
                    <div class="ovi">
                        <p>
                            चाळिता हेचि बोली । दर्शनें शेवटा आलीं ।<br>तेवींचि नाहीं बुझविली । अझुनि द्वंद्वें ॥13-15॥
                        </p>
                    </div>
                    <div class="oviartha">
                        <p>
                            हीच (क्षेत्रनिर्णयाची) वाटाघाट करतांना सहा दर्शने हातटेकीस आली तथापि अजूनपर्यंत त्यांचे भेद
                            मिटले नाहीत. ॥13-15॥
                        </p>
                    </div>
                </div>
                <div>
                    <div class="ovi">
                        <p>
                            शास्त्रांचिये सोयरिके । विचळिजे येणेंचि एकें ।<br>याचेनि एकवंकें । जगासि वादु ॥13-16॥
                        </p>
                    </div>
                    <div class="oviartha">
                        <p>
                            शास्त्रांचे एकमेकांचे नाते याच एकाच्या योगाने मोडले जाते व याच्या एकनिश्चयाच्या संबंधाने
                            जगात वादविवाद चालू आहेत. ॥13-16॥
                        </p>
                    </div>
                </div>
                <div>
                    <div class="ovi">
                        <p>
                            तोंडेसीं तोंडा न पडे । बोलेंसीं बोला न घडे ।<br>इया युक्ती बडबडे । त्राय जाहली ॥13-17॥
                        </p>
                    </div>
                    <div class="oviartha">
                        <p>
                            एकाचा निर्णय दुसर्‍याचे निर्णयाशी जुळता येत नाही व एका प्रतिपादनाचा दुसर्‍या प्रतिपादनाशी
                            मेळ घालता येत नाही. (उलट) त्या युक्तीने बडबडीला जोर आला आहे ॥13-17॥
                        </p>
                    </div>
                </div>
                <div>
                    <div class="ovi">
                        <p>
                            नेणों कोणाचें हें स्थळ । परि कैसें अभिलाषाचें बळ ।<br>जे घरोघरीं कपाळ । पिटवीत असे ॥13-18॥
                        </p>
                    </div>
                    <div class="oviartha">
                        <p>
                            हे क्षेत्र कोणाचे आहे हे कळत नाही परंतु याच्या संबंधाने ज्याने ज्याने निर्णय केला आहे त्यास
                            आपापल्या निर्णयासंबंधाने जो अभिलाष आहे (माझाच निर्णय बरोबर आहे असा) त्याचे बल कसे आहे पहा की
                            या निर्णयासंबंधाचा अभिलाष घरोघर याचाच काथ्याकूट करावयास लावतो. ॥13-18॥
                        </p>
                    </div>
                </div>
                <div>
                    <div class="ovi">
                        <p>
                            नास्तिका द्यावया तोंड । वेदांचें गाढें बंड ।<br>दे देखोनि पाखांड । आनचि वाजे ॥13-19॥
                        </p>
                    </div>
                    <div class="oviartha">
                        <p>
                            नास्तिक लोकांबरोबर वादविवाद करण्याकरता वेदांचे प्रचंड बंड असल्याचे पाहून ते पाखंडी लोक
                            निराळीच बडबड करावयास लागले. ॥13-19॥
                        </p>
                    </div>
                </div>
                <div>
                    <div class="ovi">
                        <p>
                            म्हणे तुम्ही निर्मूळ । लटिकें हें वाग्जाळ ।<br>ना म्हणसी तरी पोफळ । घातलें आहे ॥13-20॥
                        </p>
                    </div>
                    <div class="oviartha">
                        <p>
                            तो पाखंडी वेदास असे म्हणतो की तुम्ही निर्मूळ अहात व तुमवे शब्दपांडित्य खोटे आहे. हे आमचे
                            बोलणे खरे नाही असे जर कोणी (वेदानुयायी) म्हणत असेल तर आम्ही पैजेची सुपारी ठेवली आहे.
                            (आमच्याशी वाद करण्याची ज्याची ताकद असेल त्याने तो विडा उचलावा). ॥13-20॥
                        </p>
                    </div>
                </div>
            </div>

            <div id="page3" class="page-content">
                <div>
                    <div class="ovi">
                        <p>
                            पाखांडाचे कडे । नागवीं लुंचिती मुंडे ।<br>नियोजिली वितंडें । ताळासि येती ॥13-21॥
                        </p>
                    </div>
                    <div class="oviartha">
                        <p>
                            पाखंडी लोकांच्या पक्षाकडील दिगंबर वगैरे जैन श्रमणक आपल्या मस्तकावरील केस हाताने उपटून
                            काढण्याचा विधी करतात (व वेदोक्त कर्म मात्र निंदतात). त्यांच्याशी चर्चा करू लागले म्हणजे
                            त्यांची ठराविक वितंडाची भाषणे आपोआप जाग्यावर येतात. ॥13-21॥
                        </p>
                    </div>
                </div>
                <div>
                    <div class="ovi">
                        <p>
                            मृत्युबळाचेनि माजें । हें जाल वीण काजें ।<br>तें देखोनियां व्याजें । निघाले योगी ॥13-22॥
                        </p>
                    </div>
                    <div class="oviartha">
                        <p>
                            मृत्यूच्या तडाक्याने हे शरीर व्यर्थ जाईल असे पाहून त्या निमित्ताने योगी क्षेत्र निर्णयाकडे
                            सरसावले. ॥13-22॥
                        </p>
                    </div>
                </div>
                <div>
                    <div class="ovi">
                        <p>
                            मृत्यूनि आधाधिले । तिहीं निरंजन सेविलें ।<br>यमदमांचे केले । मेळावे पुरे ॥13-23॥
                        </p>
                    </div>
                    <div class="oviartha">
                        <p>
                            मृत्यूच्या योगाने भ्यायलेल्या त्या योग्यांनी वनाचा रस्ता धरला व तेथे (वनात) यम व दम यांचा
                            अभ्यास पूर्ण केला. ॥13-23॥
                        </p>
                    </div>
                </div>
                <div>
                    <div class="ovi">
                        <p>
                            येणेंचि क्षेत्राभिमानें । राज्य त्यजिलें ईशानें ।<br>गुंति जाणोनि स्मशानें । वासु केला
                            ॥13-24॥
                        </p>
                    </div>
                    <div class="oviartha">
                        <p>
                            या क्षेत्राचा आपण पक्का निर्णय करू या अभिमानाने व क्षेत्रनिर्णयास कैलासाचे राज्य अडथळा करील
                            म्हणून ते टाकून शंकराने स्मशानात वास केला. ॥13-24॥
                        </p>
                    </div>
                </div>
                <div>
                    <div class="ovi">
                        <p>
                            ऐसिया पैजा महेशा । पांघुरणें दाही दिशा ।<br>लांचकरू म्हणोनि कोळसा । कामु केला ॥13-25॥
                        </p>
                    </div>
                    <div class="oviartha">
                        <p>
                            या प्रतिज्ञेच्या योगाने शंकरास दाही दिशा पांघराव्या लागल्या (सर्व संग सोडावा लागला). व
                            त्याने काम हा योगभ्रष्ट करणारा (क्षेत्रनिर्णयाच्या आड पडणारा) लाचखाऊ आहे म्हणून त्यास जाळून
                            टाकला. ॥13-25॥
                        </p>
                    </div>
                </div>
                <div>
                    <div class="ovi">
                        <p>
                            पैं सत्यलोकनाथा । वदनें आलीं बळार्था ।<br>तरी तो सर्वथा । जाणेचिना ॥13-26॥
                        </p>
                    </div>
                    <div class="oviartha">
                        <p>
                            ब्रह्मदेवाला असलेली चार मुखे क्षेत्राचा निर्णय करण्याच्या जोरावर आली तरी त्यास क्षेत्राचा
                            निर्णय मुळीच कळला नाही. ॥13-26॥
                        </p>
                    </div>
                </div>
                <div>
                    <div class="ovi">
                        <p>
                            एक म्हणती हें स्थळ । जीवाचेंचि समूळ ।<br>मग प्राण हें कूळ । तयाचें एथ ॥13-27॥
                        </p>
                    </div>
                    <div class="oviartha">
                        <p>
                            (येथून क्षेत्रासंबंधाने निरनिराळ्या मतांचा अनुवाद करतात). कित्येक जीववादी असे म्हणतात की
                            ‘क्षेत्र हे स्थळ जीवाचेच संपूर्ण आहे. मग प्राण हे त्याचे कूळ आहे (जीव हा घरचा एकटाच
                            असल्यामुळे व त्याच्या घरी शेतकी चालवण्याचा बारदाना बैल नांगर गडी वगैरे नसल्यामुळे त्याने
                            क्षेत्र म्हणजे हे शेत प्राण या वाईट कुळास बटाईने दिले. कारण प्राण या कुळाजवळ शेतकी
                            चालवण्याचा सर्व बारदाना आहे तो पुढे सांगतात). ॥13-27॥
                        </p>
                    </div>
                </div>
                <div>
                    <div class="ovi">
                        <p>
                            जे प्राणाचे घरीं । अंगें राबती भाऊ चारी ।<br>आणि मना ऐसा आवरी । कुळवाडीकरु ॥13-28॥
                        </p>
                    </div>
                    <div class="oviartha">
                        <p>
                            कारण प्राणाच्या घरि अंगाने मेहनत करणारे चार भाऊ (अपान व्यान उदान व समान हे चार वायु) आहेत
                            आणि मनासारखा (चपल कारभारी) शेतीचा कारभार करणारा आहे. ॥13-28॥
                        </p>
                    </div>
                </div>
                <div>
                    <div class="ovi">
                        <p>
                            तयातें इंद्रियबैलांची पेटी । न म्हणे अंवसीं पाहाटीं ।<br>विषयक्षेत्रीं आटी । काढी भली
                            ॥13-29॥
                        </p>
                    </div>
                    <div class="oviartha">
                        <p>
                            त्या प्राणाकवळ इंद्रियरूपी बैलांचा समुदाय आहे. तो प्राण रात्र अथवा दिवस म्हणत नाही आणि
                            विषयरूपी शेतात चांगली मेहनत करतो. ॥13-29॥
                        </p>
                    </div>
                </div>
                <div>
                    <div class="ovi">
                        <p>
                            मग विधीची वाफ चुकवी । आणि अन्यायाचें बीज वाफवी ।<br>कुकर्माचा करवी । राबु जरी ॥13-30॥
                        </p>
                    </div>
                    <div class="oviartha">
                        <p>
                            मग कर्तव्याची वाफ चुकवून (विहित कर्माची संधी सोडून) आणि अन्यायाचे बीज पेरवून (श्रुति आज्ञेचे
                            उल्लंघन करून न्यायाच्या विरुद्ध गोष्टी करून) कुकर्मरूपी सर्व (पेरणीपासून तो मळणीपर्यंत)
                            आटोकाट मेहनत जर त्याने करवली ॥13-30॥
                        </p>
                    </div>
                </div>
            </div>

            <div id="page4" class="page-content">
                <div>
                    <div class="ovi">
                        <p>
                            तरी तयाचिसारिखें । असंभड पाप पिके ।<br>मग जन्मकोटी दुःखें । भोगी जीवु ॥13-31॥
                        </p>
                    </div>
                    <div class="oviartha">
                        <p>
                            तर तो बीज पेरतो त्याच्या मेहनतीप्रमाणे अतिशय पापाचे पीक येते आणि मग जीव हा कोट्यावधी
                            जन्म-दु:खे भोगतो. ॥13-31॥
                        </p>
                    </div>
                </div>
                <div>
                    <div class="ovi">
                        <p>
                            नातरी विधीचिये वाफे । सत्क्रिया बीज आरोपे ।<br>तरी जन्मशताचीं मापें । सुखचि मवीजे ॥13-32॥
                        </p>
                    </div>
                    <div class="oviartha">
                        <p>
                            अथवा विधीची योग्य वाफ साधून जर सत्कर्मरूप बीज पेरले तर शेकडो जन्मांच्या मापाने सुखच मोजावे.
                            (म्हणजे शेकडों जन्म सुख भोगावे. एवढे अचाट पीक येते). ॥13-32॥
                        </p>
                    </div>
                </div>
                <div>
                    <div class="ovi">
                        <p>
                            तंव आणिक म्हणती हें नव्हे । हें जिवाचेंचि न म्हणावें ।<br>आमुतें पुसा आघवें । क्शेत्राचें या
                            ॥13-33॥
                        </p>
                    </div>
                    <div class="oviartha">
                        <p>
                            (येथून प्रकृतिवाद्यांच्या मताचा अनुवाद करतात) त्यावर कित्येक (प्रकृतिवादी) म्हणतात की
                            “तुम्ही (जीववादी) म्हणता ते बरोबर नाही. हे क्षेत्र जीवाचे असे तुम्ही म्हणू नका. तर या
                            शेताविषयी तुम्ही सर्व आम्हाला विचारा. ॥13-33॥
                        </p>
                    </div>
                </div>
                <div>
                    <div class="ovi">
                        <p>
                            अहो जीवु एथ उखिता । वस्तीकरु वाटे जातां ।<br>आणि प्राणु हा बलौता । म्हणौनि जागे ॥13-34॥
                        </p>
                    </div>
                    <div class="oviartha">
                        <p>
                            अहो जीव हा येथे वाटेने जाता जाता वस्ती करणारा वाटसरू आहे आणि प्राण हा क्षेत्राचा बलुतेदार
                            असल्यामुळे रात्रंदिवस जागतो. (क्षेत्राचे संरक्षण करतो). ॥13-34॥
                        </p>
                    </div>
                </div>
                <div>
                    <div class="ovi">
                        <p>
                            अनादि जे प्रकृती । सांख्य जियेतें गाती ।<br>क्षेत्र हे वृत्ती । तियेची जाणा ॥13-35॥
                        </p>
                    </div>
                    <div class="oviartha">
                        <p>
                            अनादि जी प्रकृति जिचे सांख्यशास्त्र वर्णन करते तिचे हे क्षेत्र वतन आहे असे समज. ॥13-35॥
                        </p>
                    </div>
                </div>
                <div>
                    <div class="ovi">
                        <p>
                            आणि इयेतेंचि आघवा । आथी घरमेळावा ।<br>म्हणौनि ते वाहिवा । घरीं वाहे ॥13-36॥
                        </p>
                    </div>
                    <div class="oviartha">
                        <p>
                            आणि हिच्याजवळ शेतकी चालवण्याचा सर्व बारदाना घरचा आहे. म्हणून (शेत बटाईने न देता) ही शेत घरीच
                            वाहाते. ॥13-36॥
                        </p>
                    </div>
                </div>
                <div>
                    <div class="ovi">
                        <p>
                            वाह्याचिये रहाटी । जे कां मुद्दल तिघे इये सृष्टीं ।<br>ते इयेच्याचि पोटीं । जहाले गुण
                            ॥13-37॥
                        </p>
                    </div>
                    <div class="oviartha">
                        <p>
                            या जगात हे क्षेत्र वाहण्याचे कामी मुख्य खटपट करणारे जे तीन गुण (सत्व रज व तम) हे हिच्याच
                            पोटी उत्पन्न झाले आहेत. ॥13-37॥
                        </p>
                    </div>
                </div>
                <div>
                    <div class="ovi">
                        <p>
                            रजोगुण पेरी । तेतुलें सत्त्व सोंकरी ।<br>मग एकलें तम करी । संवगणी ॥13-38॥
                        </p>
                    </div>
                    <div class="oviartha">
                        <p>
                            (प्रकृतीने तीन कामे या तिघांकडे नेमून दिली आहेत. ती येणे प्रमाणे) – रजोगुण पेरणी करतो आणि
                            जितके रजोगुणाने पेरले तितके सत्वगुण रक्षण करतो व एकटा तमोगुण काढणी करतो. (कापणी करतो)
                            ॥13-38॥
                        </p>
                    </div>
                </div>
                <div>
                    <div class="ovi">
                        <p>
                            रचूनि महत्तत्त्वाचें खळें । मळी एके काळुगेनि पोळें ।<br>तेथ अव्यक्ताची मिळे । सांज भली
                            ॥13-39॥
                        </p>
                    </div>
                    <div class="oviartha">
                        <p>
                            (आणि मग हा तमोगुण) महत्तत्वाचे खळे तयार करून एकट्या काळ नावाच्या पोळाकडून मळणी करतो. तेव्हा
                            तेथे (त्या महतत्वाचे खळ्यात) सूक्ष्म सृष्टीची चांगली रास बनते. (याप्रमाणे प्रकृति ही
                            क्षेत्राचा उपभोग घेते. ॥13-39॥
                        </p>
                    </div>
                </div>
                <div>
                    <div class="ovi">
                        <p>
                            तंव एकीं मतिवंतीं । या बोलाचिया खंतीं ।<br>म्हणितलें या ज्ञप्ती । अर्वाचीना ॥13-40॥
                        </p>
                    </div>
                    <div class="oviartha">
                        <p>
                            (येथून संकल्पवादी मताचा अनुवाद करतात). तेव्हा कित्येक बुद्धिवानांनी (संकल्पवाद्यांनी) या
                            प्रकृतिवाद्यांच्या बोलण्याचे दु:ख वाटून म्हटले की “हे तुमचे ज्ञान अलीकडील आहे. ॥13-40॥
                        </p>
                    </div>
                </div>
            </div>
            <div id="page5" class="page-content">
                <div>
                    <div class="ovi">
                        <p>
                            हां हो परतत्त्वाआंतु । कें प्रकृतीची मातु ।<br>हा क्षेत्र वृत्तांतु । उगेंचि आइका ॥13-41॥
                        </p>
                    </div>
                    <div class="oviartha">
                        <p>
                            अहो परब्रह्म स्वरूपाचे ठिकाणी (तुमच्या) या प्रकृतीची गोष्ट कोठे आहे ? तर या क्षेत्राची आम्ही
                            बरोबर हकीकत सांगतो. ती तुम्ही निवांतपणे ऐका. ॥13-41॥
                        </p>
                    </div>
                </div>
                <div>
                    <div class="ovi">
                        <p>
                            शून्यसेजेशालिये । सुलीनतेचिये तुळिये ।<br>निद्रा केली होती बळियें । संकल्पें येणें ॥13-42॥
                        </p>
                    </div>
                    <div class="oviartha">
                        <p>
                            शून्य जे ब्रह्म त्या ब्रह्मरूपी शय्यागृहामधे पूर्ण लीन अवस्थेच्या गादीवर या बलवान अशा
                            संकल्पाने निद्रा केली होती. ॥13-42॥
                        </p>
                    </div>
                </div>
                <div>
                    <div class="ovi">
                        <p>
                            तो अवसांत चेइला । उद्यमीं सदैव भला ।<br>म्हणौनि ठेवा जोडला । इच्छावशें ॥13-43॥
                        </p>
                    </div>
                    <div class="oviartha">
                        <p>
                            तो (संकल्प) एकाएकी जागा झाला व तो उद्योगधंद्यामधे चांगला भाग्यवान असल्या कारणाने त्याने
                            इच्छा केल्याबरोबर त्यास (त्रिभुवनरूपी) ठेवा प्राप्त झाला. ॥13-43॥
                        </p>
                    </div>
                </div>
                <div>
                    <div class="ovi">
                        <p>
                            निरालंबींची वाडी । होती त्रिभुवनायेवढी ।<br>हे तयाचिये जोडी । रूपा आली ॥13-44॥
                        </p>
                    </div>
                    <div class="oviartha">
                        <p>
                            निराकार परब्रह्मरूपी बागेत लीन दशेत असणारा त्रिभुवनाएवढा लाभ हा त्याच्यामुळे व्यक्त दशेला
                            आला. ॥13-44॥
                        </p>
                    </div>
                </div>
                <div>
                    <div class="ovi">
                        <p>
                            मग महाभूतांचें एकवाट । सैरा वेंटाळूनि भाट ।<br>भूतग्रामांचे आघाट । चिरिले चारी ॥13-45॥
                        </p>
                    </div>
                    <div class="oviartha">
                        <p>
                            जिकडे तिकडे निरुपयोगी म्हणून पडलेली (अपंचीकृत) महाभूतरूपी पडजमीन (पंचीकरणरूप) मशागतीने सारखी
                            करून स्वेदजादि प्राणिवर्गाच्या चार हद्दी कायम केल्या. ॥13-45॥
                        </p>
                    </div>
                </div>
                <div>
                    <div class="ovi">
                        <p>
                            यावरी आदी । पांचभूतिकांची मांदी ।<br>बांधली प्रभेदीं । पंचभूतिकीं ॥13-46॥
                        </p>
                    </div>
                    <div class="oviartha">
                        <p>
                            या नंतर प्रारंभास वेगवेगळ्या महाभूतांच्या योगाने पंचात्मक मिश्रणाची शरीरे तयार केली. ॥13-46॥
                        </p>
                    </div>
                </div>
                <div>
                    <div class="ovi">
                        <p>
                            कर्माकर्माचे गुंडे । बांध घातले दोहींकडे ।<br>नपुंसकें बरडें । रानें केलीं ॥13-47॥
                        </p>
                    </div>
                    <div class="oviartha">
                        <p>
                            मनुष्य शरीररूपी शेताच्या दोन बाजूस कर्माकर्कांच्या दगडांचे बांध घालून निकस अशा माळजमिनीची
                            राने (सुपीक जमीन) तयार केली. ॥13-47॥
                        </p>
                    </div>
                </div>
                <div>
                    <div class="ovi">
                        <p>
                            तेथ येरझारेलागीं । जन्ममृत्यूची सुरंगी ।<br>सुहाविली निलागी । संकल्पें येणें ॥13-48॥
                        </p>
                    </div>
                    <div class="oviartha">
                        <p>
                            त्या रानात येण्या-जाण्याकरता संकल्पाने कोणाचाही लाग जेथे जाणार नाही असे जन्म-मृत्युरूपी
                            भुयार उत्तम प्रकारचे तयार केले. ॥13-48॥
                        </p>
                    </div>
                </div>
                <div>
                    <div class="ovi">
                        <p>
                            मग अहंकारासि एकलाधी । करूनि जीवितावधी ।<br>वहाविलें बुद्धि । चराचर ॥13-49॥
                        </p>
                    </div>
                    <div class="oviartha">
                        <p>
                            मग या संकल्पाने आपले आयुष्य आहे तेथेपर्यंत अहंकाराबरोबर एकरूपता करून भेदबुद्धीकडून चराचराची
                            लागवड करविली. ॥13-49॥
                        </p>
                    </div>
                </div>
                <div>
                    <div class="ovi">
                        <p>
                            यापरी निराळीं । वाढे संकल्पाची डाहाळी ।<br>म्हणौनि तो मुळीं । प्रपंचा यया ॥13-50॥
                        </p>
                    </div>
                    <div class="oviartha">
                        <p>
                            याप्रमाणे निराळी (परब्रह्मस्वरूपी) संकल्पाची शाखा वाढते म्हणून तो संकल्प या प्रपंचाला मूळ
                            आहे”. ॥13-50॥
                        </p>
                    </div>
                </div>
            </div>
            <div id="page6" class="page-content">
                <div>
                    <div class="ovi">
                        <p>
                            यापरी मत्तमुगुतकीं । तेथ पडिघायिलें आणिकीं ।<br>म्हणती हां हो विवेकीं । कैसें तुम्ही ॥13-51॥
                        </p>
                    </div>
                    <div class="oviartha">
                        <p>
                            याप्रमाणे संकल्पवाद्यांच्या तोंडातून मतरूपी मोती बाहेर आल्यावर त्यास दुसरे हे स्वभाववादी
                            त्यांनी दाबले. ते म्हणाले ‘अहो महाराज आपण तर चांगलेच विचारवंत दिसता. ॥13-51॥
                        </p>
                    </div>
                </div>
                <div>
                    <div class="ovi">
                        <p>
                            परतत्त्वाचिया गांवीं । संकल्पसेज देखावी ।<br>तरी कां पां न मनावी । प्रकृति तयाची ? ॥13-52॥
                        </p>
                    </div>
                    <div class="oviartha">
                        <p>
                            परब्रह्मरूपी गावात संकल्पाची शेज (लीन-अवस्था) जर मानावयाची तर प्रकृतिवाद्यांची प्रकृति
                            ब्रह्माच्या ठिकाणी का मानू नये ? ॥13-52॥
                        </p>
                    </div>
                </div>
                <div>
                    <div class="ovi">
                        <p>
                            परि असो हें नव्हे । तुम्ही या न लगावें ।<br>आतांचि हें आघवें । सांगिजैल ॥13-53॥
                        </p>
                    </div>
                    <div class="oviartha">
                        <p>
                            पण हे बोलणे राहू द्या. तुमचे म्हणणे बरोबर नाही. तुम्ही या क्षेत्रनिर्णयाच्या नादी लागू नका.
                            आता हे सर्व (आमच्याकडून) सांगण्यात येईल. ॥13-53॥
                        </p>
                    </div>
                </div>
                <div>
                    <div class="ovi">
                        <p>
                            तरी आकाशीं कवणें । केलीं मेघाचीं भरणें ।<br>अंतरिक्ष तारांगणें । धरी कवण ? ॥13-54॥
                        </p>
                    </div>
                    <div class="oviartha">
                        <p>
                            तर आकाशामधे मेघात पाणी कोणी भरले ? पोकळीत तार्‍यांचे समूह कोणी धारण केले ? ॥13-54॥
                        </p>
                    </div>
                </div>
                <div>
                    <div class="ovi">
                        <p>
                            गगनाचा तडावा । कोणें वेढिला केधवां ।<br>पवनु हिंडतु असावा । हें कवणाचें मत ? ॥13-55॥
                        </p>
                    </div>
                    <div class="oviartha">
                        <p>
                            आकाशाचे छत कोणी व कधी उभविले ? वार्‍याने नेहेमी हिंडत असावे ही कोणाची आज्ञा ? ॥13-55॥
                        </p>
                    </div>
                </div>
                <div>
                    <div class="ovi">
                        <p>
                            रोमां कवण पेरी । सिंधू कवण भरी ।<br>पर्जन्याचिया करी । धारा कवण ? ॥13-56॥
                        </p>
                    </div>
                    <div class="oviartha">
                        <p>
                            (शरीरावरील) केसांची पेरणी कोण करतो ? समुद्र कोण भरतो ? पावसाच्या धारा कोण करतो ? ॥13-56॥
                        </p>
                    </div>
                </div>
                <div>
                    <div class="ovi">
                        <p>
                            तैसें क्षेत्र हें स्वभावें । हे वृत्ती कवणाची नव्हे ।<br>हें वाहे तया फावे । येरां तुटे
                            ॥13-57॥
                        </p>
                    </div>
                    <div class="oviartha">
                        <p>
                            त्याप्रमाणे क्षेत्र हे स्वभावत:च झाले असून हे कोणाचेही वतन नाही. याची जो वाहतूक करील (त्याला
                            जो नीटनेटके जपेल) त्यासच हे उपभोगास मिळते. व इतरांना मिळत नाही. ॥13-57॥
                        </p>
                    </div>
                </div>
                <div>
                    <div class="ovi">
                        <p>
                            तंव आणिकें एकें । क्षोभें म्हणितलें निकें ।<br>तरी भोगिजे एकें । काळें केवीं हें ? ॥13-58॥
                        </p>
                    </div>
                    <div class="oviartha">
                        <p>
                            असे स्वभाववादी बोलले तेव्हा आणखी एक काळवादी रागाने म्हणाले “हे तुमचे बोलणे फार चांगले आहे
                            बुवा ! तुम्ही म्हणता असे जर आहे तर एकटा काळच या क्षेत्राचा उपभोग कसा घेतो ? ॥13-58॥
                        </p>
                    </div>
                </div>
                <div>
                    <div class="ovi">
                        <p>
                            तरी ययाचा मारु । देखताति अनिवारु ।<br>परी स्वमतीं भरु । अभिमानियां ॥13-59॥
                        </p>
                    </div>
                    <div class="oviartha">
                        <p>
                            मृत्युरूपी रागीट सिंहाची (क्षेत्र हे) दरी आहे असे आम्हास वाटते. पण या निराळ्या मताभिमानी
                            लोकांच्या व्यर्थ बडबडीला पुरे पडवेल काय ? ॥13-59॥
                        </p>
                    </div>
                </div>
                <div>
                    <div class="ovi">
                        <p>
                            हें जाणों मृत्यु रागिटा । सिंहाडयाचा दरकुटा ।<br>परी काय वांजटा । पूरिजत असे ? ॥13-60॥
                        </p>
                    </div>
                    <div class="oviartha">
                        <p>
                            तर या कुळाचा अनिवार तडाखा पहातात परंतु स्वमताभिमानी लोकांचा आपल्या मतावरच भर असतो. ॥13-60॥
                        </p>
                    </div>
                </div>
            </div>
            <div id="page7" class="page-content">
                <div>
                    <div class="ovi">
                        <p>
                            महाकल्पापरौतीं । कव घालूनि अवचितीं ।<br>सत्यलोकभद्रजाती । आंगीं वाजे ॥13-61॥
                        </p>
                    </div>
                    <div class="oviartha">
                        <p>
                            या काळाने महाकल्पापलीकडे अकस्मात मिठी घातल्यामुळे ब्रह्मदेवाचा रहाण्याचा जो सत्यलोक त्या
                            सत्यलोकरूपी हत्तीवर सुद्धा या काळाचा चपेट घात वाजतो. ॥13-61॥
                        </p>
                    </div>
                </div>
                <div>
                    <div class="ovi">
                        <p>
                            लोकपाळ नित्य नवे । दिग्गजांचे मेळावे ।<br>स्वर्गींचिये आडवे । रिगोनि मोडी ॥13-62॥
                        </p>
                    </div>
                    <div class="oviartha">
                        <p>
                            हा काळरूपी सिंह स्वर्गरूपी अरण्यात शिरून रोज नवे नवे लोकपाल व दिग्गजांचे समुदाय नाहीसे करतो.
                            ॥13-62॥
                        </p>
                    </div>
                </div>
                <div>
                    <div class="ovi">
                        <p>
                            येर ययाचेनि अंगवातें । जन्ममृत्यूचिये गर्तें ।<br>निर्जिवें होऊनि भ्रमतें । जीवमृगें ॥13-63॥
                        </p>
                    </div>
                    <div class="oviartha">
                        <p>
                            या काळरूपी सिंहाच्या आंगच्या वार्‍याने इतर जीवरूप पशु निर्जीव होऊन (नि:सत्व होऊन)
                            जन्ममृत्यूच्या खळग्यात भ्रमत रहातात. ॥13-63॥
                        </p>
                    </div>
                </div>
                <div>
                    <div class="ovi">
                        <p>
                            न्याहाळीं पां केव्हडा । पसरलासे चवडा ।<br>जो करूनियां माजिवडा । आकारगजु ॥13-64॥
                        </p>
                    </div>
                    <div class="oviartha">
                        <p>
                            सर्व आकारमात्र पदार्थ हाच कोणी हत्ती तो ज्या चवड्यामधे धरला गेला आहे तो काळरूपी सिंहाचा पंजा
                            केवढा पसरला आहे ? पहा. ॥13-64॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि काळाची सत्ता । हाचि बोलु निरुता ।<br>ऐसे वाद पंडुसुता । क्षेत्रालागीं ॥13-65॥
                        </p>
                    </div>
                    <div class="oviartha">
                        <p>
                            म्हणून कालाची सत्ता आहे हे बोलणे खरे आहे.” (असे काळवादी म्हणतात). अर्जुना असे हे
                            क्षेत्राविषयीचे वाद आहेत. ॥13-65॥
                        </p>
                    </div>
                </div>
                <div>
                    <div class="ovi">
                        <p>
                            हे बहु उखिविखी । ऋषीं केली नैमिषीं ।<br>पुराणें इयेविषीं । मतपत्रिका ॥13-66॥
                        </p>
                    </div>
                    <div class="oviartha">
                        <p>
                            नैमिषारण्यात ऋषींनी या क्षेत्रसंबंधाने पुष्कळ वादविवाद केला आहे. या विषयी पुराणेही साक्षीभूत
                            आधार आहेत. ॥13-66॥
                        </p>
                    </div>
                </div>
                <div>
                    <div class="ovi">
                        <p>
                            अनुष्टुभादि छंदें । प्रबंधीं जें विविधें ।<br>ते पत्रावलंबन मदें । करिती अझुनी ॥13-67॥
                        </p>
                    </div>
                    <div class="oviartha">
                        <p>
                            अनुष्टुप् छंदादि जी निरनिराळ्या प्रकारची (या क्षेत्रासंबंधी) काव्यरचना आहे ती ज्या ग्रंथात
                            आहे त्या ग्रंथाचा अद्यापपर्यंत लोक गर्वाने आश्रय करतात. ॥13-67॥
                        </p>
                    </div>
                </div>
                <div>
                    <div class="ovi">
                        <p>
                            वेदींचें बृहत्सामसूत्र । जें देखणेपणें पवित्र ।<br>परी तयाही हें क्षेत्र । नेणवेचि ॥13-68॥
                        </p>
                    </div>
                    <div class="oviartha">
                        <p>
                            ऋग्वेदातील जे बृहत्सामसूक्त आहे ते ज्ञानदृष्टीने पवित्र आहे. (त्यामधे पुष्कळ ज्ञान भरलेले
                            आहे). तथापि ह्या सूत्रासही हे क्षेत्र समजले नाही. ॥13-68॥
                        </p>
                    </div>
                </div>
                <div>
                    <div class="ovi">
                        <p>
                            आणीक आणीकींही बहुतीं । महाकवीं हेतुमंतीं ।<br>ययालागीं मती । वेंचिलिया ॥13-69॥
                        </p>
                    </div>
                    <div class="oviartha">
                        <p>
                            आणखी पुष्कळ युक्तियुक्त अशा महाकवींनी (मोठ्या ज्ञात्यांनी) या क्षेत्रनिर्णयाकरता आपल्या
                            बुद्धि खर्च केल्या. ॥13-69॥
                        </p>
                    </div>
                </div>
                <div>
                    <div class="ovi">
                        <p>
                            परी ऐसें हें एवढें । कीं अमुकेयाचेंचि फुडें ।<br>हें कोणाही वरपडें । होयचिना ॥13-70॥
                        </p>
                    </div>
                    <div class="oviartha">
                        <p>
                            परंतु हे क्षेत्र असे आहे अथवा एवढे आहे अथवा हे अमक्याच्या मालकीचे नक्की आहे असे अजूनपर्यंत
                            कोणासही कळलेले नाही. ॥13-70॥
                        </p>
                    </div>
                </div>
            </div>
            <div id="page8" class="page-content">
                <div>
                    <div class="ovi">
                        <p>
                            आतां यावरी जैसें । क्षेत्र हें असे ।<br>तुज सांगों तैसें । साद्यंतु गा ॥13-71॥
                        </p>
                    </div>
                    <div class="oviartha">
                        <p>
                            आता अर्जुना यानंतर क्षेत्र जसे आहे तसे आरंभापासून शेवटपर्यंत तुला सांगतो. ॥13-71॥
                        </p>
                    </div>
                </div>
                <div>
                    <div class="ovi">
                        <p>
                            तरि महाभूतपंचकु । आणि अहंकारु एकु ।<br>बुद्धि अव्यक्त दशकु । इंद्रियांचा ॥13-72॥
                        </p>
                    </div>
                    <div class="oviartha">
                        <p>
                            तर पाचमहाभूतांचा समुदाय आणि एक अहंकार बुद्धि अव्यक्त दहा इंद्रियांचा समुदाय ॥13-72॥
                        </p>
                    </div>
                </div>
                <div>
                    <div class="ovi">
                        <p>
                            मन आणीकही एकु । विषयांचा दशकु ।<br>सुख दुःख द्वेषु । संघात इच्छा ॥13-73॥
                        </p>
                    </div>
                    <div class="oviartha">
                        <p>
                            आणखी एक मन दहा विषयांचा समुदाय सुख दु:ख द्वेष संघात इच्छा ॥13-73॥
                        </p>
                    </div>
                </div>
                <div>
                    <div class="ovi">
                        <p>
                            आणि चेतना धृती । एवं क्षेत्रव्यक्ती ।<br>सांगितली तुजप्रती । आघवीची ॥13-74॥
                        </p>
                    </div>
                    <div class="oviartha">
                        <p>
                            याप्रमाणे तुला सर्व क्षेत्र स्पष्ट सांगितले. ॥13-74॥
                        </p>
                    </div>
                </div>
                <div>
                    <div class="ovi">
                        <p>
                            आतां महाभूतें कवणें । कवण विषयो कैसीं करणे ।<br>हें वेगळालेपणें । एकैक सांगों ॥13-75॥
                        </p>
                    </div>
                    <div class="oviartha">
                        <p>
                            आता महाभूते कोणती व विषय कोणते ते एकेक निरनिराळे सांगतो. ॥13-75॥
                        </p>
                    </div>
                </div>
                <div>
                    <div class="ovi">
                        <p>
                            तरी पृथ्वी आप तेज । वायु व्योम इयें तुज ।<br>सांगितलीं बुझ । महाभूतें पांचें ॥13-76॥
                        </p>
                    </div>
                    <div class="oviartha">
                        <p>
                            तर पृथ्वी जल अग्नि वायु आकाश ही तुला सांगितली ती पंचमहाभूते समज. ॥13-76॥
                        </p>
                    </div>
                </div>
                <div>
                    <div class="ovi">
                        <p>
                            आणि जागतिये दशे । स्वप्न लपालें असे ।<br>नातरी अंवसे । चंद्र गूढु ॥13-77॥
                        </p>
                    </div>
                    <div class="oviartha">
                        <p>
                            आणि जागृतावस्थेत स्वप्न जसे लीन असते अथवा अमावास्येच्या दिवशी चंद्र जसा गुप्त असतो ॥13-77॥
                        </p>
                    </div>
                </div>
                <div>
                    <div class="ovi">
                        <p>
                            नाना अप्रौढबाळकीं । तारुण्य राहे थोकीं ।<br>कां न फुलतां कळिकीं । आमोदु जैसा ॥13-78॥
                        </p>
                    </div>
                    <div class="oviartha">
                        <p>
                            अथवा लहान बालकांमधे तारुण्य जसे गुप्त असते अथवा न उमललेल्या कळीत जसा सुवास गुप्त असतो
                            ॥13-78॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना काष्ठीं । वन्हि जेवीं किरीटी ।<br>तेवीं प्रकृतिचिया पोटीं । गोप्यु जो असे ॥13-79॥
                        </p>
                    </div>
                    <div class="oviartha">
                        <p>
                            फार काय सांगावे ? अर्जुना लाकडामधे अग्नी जसा गुप्त असतो त्याप्रमाणे प्रकृतीच्या पोटात जो
                            अहंकार गुप्त असतो ॥13-79॥
                        </p>
                    </div>
                </div>
                <div>
                    <div class="ovi">
                        <p>
                            जैसा ज्वरु धातुगतु । अपथ्याचें मिष पहातु ।<br>मग जालिया आंतु । बाहेरी व्यापी ॥13-80॥
                        </p>
                    </div>
                    <div class="oviartha">
                        <p>
                            ज्याप्रमाणे शरीरातील धातूंमधे गुप्त असलेला ज्वर (हाडी ज्वर) प्रगट होण्याकरता कुपथ्याच्या
                            निमित्ताची वाट पहात बसतो मग कुपथ्य झाल्याबरोबर तो ज्वर शरीराला जसा आतून बाहेरून व्यापून
                            टाकतो ॥13-80॥
                        </p>
                    </div>
                </div>
            </div>
            <div id="page9" class="page-content">
                <div>
                    <div class="ovi">
                        <p>
                            तैसी पांचांही गांठीं पडे । जैं देहाकारु उघडे ।<br>तैं नाचवी चहूंकडे । तो अहंकारु गा ॥13-81॥
                        </p>
                    </div>
                    <div class="oviartha">
                        <p>
                            त्याप्रमाणे अर्जुना पंचमहाभूतांची गाठ पडल्यावर (पंचीकरण झाल्यावर) ज्यावेळेस देहाचा आकार
                            स्पष्ट होतो त्या वेळेस देहाला चोहोकडे नाचवतो (कर्म करण्यास लावतो) तो अहंकार होय. ॥13-81॥
                        </p>
                    </div>
                </div>
                <div>
                    <div class="ovi">
                        <p>
                            नवल अहंकाराची गोठी । विशेषें न लगे अज्ञानापाठीं ।<br>सज्ञानाचे झोंबे कंठीं । नाना संकटीं
                            नाचवी ॥13-82॥
                        </p>
                    </div>
                    <div class="oviartha">
                        <p>
                            अहंकाराची गोष्ट काही विलक्षणच आहे. ती अशी की अहंकार हा विशेषे करून अज्ञानी पुरुषांच्या मागे
                            लागत नाही परंतु ज्ञानवान पुरुषाचे नरडे धरतो आणि त्याला नाना प्रकारच्या संकटात गोते खायला
                            लावतो. ॥13-82॥
                        </p>
                    </div>
                </div>
                <div>
                    <div class="ovi">
                        <p>
                            आतां बुद्धि जे म्हणिजे । ते ऐशियां चिन्हीं जाणिजे ।<br>बोलिलें यदुराजें । तें आइकें सांगों
                            ॥13-83॥
                        </p>
                    </div>
                    <div class="oviartha">
                        <p>
                            आता बुद्धि जी म्हणावयाची ती पुढे सांगितलेल्या लक्षणांनी समजावी. ती सांगतो ऐक. असे
                            यादवश्रेष्ठ श्रीकृष्ण म्हणाले. ॥13-83॥
                        </p>
                    </div>
                </div>
                <div>
                    <div class="ovi">
                        <p>
                            तरी कंदर्पाचेनि बळें । इंद्रियवृत्तीचेनि मेळें ।<br>विभांडूनि येती पाळे । विषयांचे ॥13-84॥
                        </p>
                    </div>
                    <div class="oviartha">
                        <p>
                            तर कामाच्या जोरावर वृत्तीसह इंद्रिये ही विषयांचे समुदाय जिंकून घेतात. ॥13-84॥
                        </p>
                    </div>
                </div>
                <div>
                    <div class="ovi">
                        <p>
                            तो सुखदुःखांचा नागोवा । जेथ उगाणों लागे जीवा ।<br>तेथ दोहींसी बरवा । पाडु जे धरी ॥13-85॥
                        </p>
                    </div>
                    <div class="oviartha">
                        <p>
                            त्या सुख-दु:खांच्या लुटीचा अंत:करण जेव्हा जीवाला हिशेब द्यावयास लागते तेव्हा सुख व दु:ख या
                            दोहोंविषयी ही जी योग्य निवड निश्चित करते ॥13-85॥
                        </p>
                    </div>
                </div>
                <div>
                    <div class="ovi">
                        <p>
                            हें सुख हें दुःख । हें पुण्य हें दोष ।<br>कां हें मैळ हें चोख । ऐसें जे निवडी ॥13-86॥
                        </p>
                    </div>
                    <div class="oviartha">
                        <p>
                            हे सुख हे दु:ख हे पुण्य हे पाप अथवा हे शुद्ध हे अशुद्ध याप्रमाणे जी निवड करते ॥13-86॥
                        </p>
                    </div>
                </div>
                <div>
                    <div class="ovi">
                        <p>
                            जिथे अधमोत्तम सुझे । जिये सानें थोर बुझे ।<br>जिया दिठी पारखिजे । विषो जीवें ॥13-87॥
                        </p>
                    </div>
                    <div class="oviartha">
                        <p>
                            जिला निंद्य व उत्तम कळते जी लहान अथवा थोर समजते व ज्या दृष्टीने जीव विषयांची परीक्षा करतो
                            ॥13-87॥
                        </p>
                    </div>
                </div>
                <div>
                    <div class="ovi">
                        <p>
                            जे तेजतत्त्वांची आदी । जे सत्त्वगुणाची वृद्धी ।<br>जे आत्मया जीवाची संधी । वसवीत असे जे
                            ॥13-88॥
                        </p>
                    </div>
                    <div class="oviartha">
                        <p>
                            जी ज्ञान या पदार्थाचे उत्पत्तिस्थान आहे जी सत्वगुणाची वाढती अवस्था आहे आणि जी आत्मा व जीव
                            यांच्यामधील जागेत रहाते ॥13-88॥
                        </p>
                    </div>
                </div>
                <div>
                    <div class="ovi">
                        <p>
                            अर्जुना ते गा जाण । बुद्धि तूं संपूर्ण ।<br>आतां आइकें वोळखण । अव्यक्ताची ॥13-89॥
                        </p>
                    </div>
                    <div class="oviartha">
                        <p>
                            अर्जुना ती सर्व बुद्धि होय असे तू समज. आता अव्यक्ताचे चिन्ह ऐक. ॥13-89॥
                        </p>
                    </div>
                </div>
                <div>
                    <div class="ovi">
                        <p>
                            पैं सांख्यांचिया सिद्धांतीं । प्रकृती जे महामती ।<br>तेचि एथें प्रस्तुतीं । अव्यक्त गा
                            ॥13-90॥
                        </p>
                    </div>
                    <div class="oviartha">
                        <p>
                            हे महामते अर्जुना सांख्यांच्या सिद्धांतांमधे जी प्रकृति म्हणून सांगितली आहे तीच येथे सांप्रत
                            अव्यक्त आहे. ॥13-90॥
                        </p>
                    </div>
                </div>
            </div>
            <div id="page10" class="page-content">
                <div>
                    <div class="ovi">
                        <p>
                            आणि सांख्ययोगमतें । प्रकृती परिसविली तूंतें ।<br>ऐसी दोहीं परीं जेथें । विवंचिली ॥13-91॥
                        </p>
                    </div>
                    <div class="oviartha">
                        <p>
                            आणि संख्यानामक योगाच्या मताप्रमाणे तुला प्रकृति ऐकवली. (तेव्हा) परा व अपरा अशा दोन्ही
                            प्रकारांनी जेथे (अध्याय ७ श्लोक ४ व ५) तुला प्रकृतीची फोड करून सांगितली ॥13-91॥
                        </p>
                    </div>
                </div>
                <div>
                    <div class="ovi">
                        <p>
                            तेथ दुजी जे जीवदशा । तिये नांव वीरेशा ।<br>येथ अव्यक्त ऐसा । पर्यावो हा ॥13-92॥
                        </p>
                    </div>
                    <div class="oviartha">
                        <p>
                            तेथे त्या पैकी दुसरी परा म्हणजे जीवदशानामक प्रकृति आहे अर्जुना तिला अव्यक्त असे नाव आहे.
                            ॥13-92॥
                        </p>
                    </div>
                </div>
                <div>
                    <div class="ovi">
                        <p>
                            तर्हीव पाहालया रजनी । तारा लोपती गगनीं ।<br>कां हारपें अस्तमानीं । भूतक्रिया ॥13-93॥
                        </p>
                    </div>
                    <div class="oviartha">
                        <p>
                            (जीवरूपा प्रकृतीला अव्यक्त का म्हणावयाचे ते इथे स्पष्ट करून सांगतात) तर रात्र उजाडल्यावर
                            तारे जसे आकाशात लीन होतात अथवा सूर्यास्त झाल्यावर प्राण्यांचे जसे व्यवहार थांबतात ॥13-93॥
                        </p>
                    </div>
                </div>
                <div>
                    <div class="ovi">
                        <p>
                            नातरी देहो गेलिया पाठीं । देहादिक किरीटी ।<br>उपाधि लपे पोटीं । कृतकर्माच्या ॥13-94॥
                        </p>
                    </div>
                    <div class="oviartha">
                        <p>
                            अथवा अर्जुना देह गेल्यावर देहादिक उपाधी केलेल्या कर्मांच्या पोटात लीन होऊन असते ॥13-94॥
                        </p>
                    </div>
                </div>
                <div>
                    <div class="ovi">
                        <p>
                            कां बीजमुद्रेआंतु । थोके तरु समस्तु ।<br>कां वस्त्रपणे तंतु- । दशे राहे ॥13-95॥
                        </p>
                    </div>
                    <div class="oviartha">
                        <p>
                            अथवा बीजाच्या आकारात ज्याप्रमाणे संपूर्ण झाड लीनरूपाने असते किंवा वस्त्रपण तंतुरूपाने रहाते
                            ॥13-95॥
                        </p>
                    </div>
                </div>
                <div>
                    <div class="ovi">
                        <p>
                            तैसे सांडोनियां स्थूळधर्म । महाभूतें भूतग्राम ।<br>लया जाती सूक्ष्म । होऊनि जेथे ॥13-96॥
                        </p>
                    </div>
                    <div class="oviartha">
                        <p>
                            त्याप्रमाणे स्थूल धर्म टाकून पंचमहाभूते व पंचमहाभूतांपासून झालेले प्राण्यांचे समुदाय हे
                            सूक्ष्म होऊन जेथे लीन होऊन असतात ॥13-96॥
                        </p>
                    </div>
                </div>
                <div>
                    <div class="ovi">
                        <p>
                            अर्जुना तया नांवें । अव्यक्त हें जाणावें ।<br>आतां आइकें आघवें । इंद्रियभेद ॥13-97॥
                        </p>
                    </div>
                    <div class="oviartha">
                        <p>
                            अर्जुना ते म्हणजे अव्यक्त असे समज. आता इंद्रियांचे सर्व प्रकार ऐक. ॥13-97॥
                        </p>
                    </div>
                </div>
                <div>
                    <div class="ovi">
                        <p>
                            तरी श्रवण नयन । त्वचा घ्राण रसन ।<br>इयें जाणें ज्ञान- । करणें पांचें ॥13-98॥
                        </p>
                    </div>
                    <div class="oviartha">
                        <p>
                            तर कान डोळे त्वचा नाक जिव्हा ही पाच ज्ञानेंद्रिये आहेत असे समज. ॥13-98॥
                        </p>
                    </div>
                </div>
                <div>
                    <div class="ovi">
                        <p>
                            इये तत्त्वमेळापंकीं । सुखदुःखांची उखिविखी ।<br>बुद्धि करिते मुखीं । पांचें इहीं ॥13-99॥
                        </p>
                    </div>
                    <div class="oviartha">
                        <p>
                            या छत्तीस तत्वांच्या मेळ्यात बुद्धी ही या पाच इंद्रियांच्या द्वाराने सुखादु:खाची वाटाघाट
                            करते. ॥13-99॥
                        </p>
                    </div>
                </div>
                <div>
                    <div class="ovi">
                        <p>
                            मग वाचा आणि कर । चरण आणि अधोद्वार ।<br>पायु हे प्रकार । पांच आणिक ॥13-100॥
                        </p>
                    </div>
                    <div class="oviartha">
                        <p>
                            नंतर वाचा (जीभ) हात पाय उपस्थ व गुद हे आणखी पाच इंद्रियांचे प्रकार आहेत. ॥13-100॥
                        </p>
                    </div>
                </div>
            </div>
            <div id="page11" class="page-content">
                <div>
                    <div class="ovi">
                        <p>
                            कर्मेंद्रियें म्हणिपती । तीं इयें जाणिजती ।<br>आइकें कैवल्यपती । सांगतसे ॥13-101॥
                        </p>
                    </div>
                    <div class="oviartha">
                        <p>
                            कर्मेंद्रिये ज्यास म्हणतात ती ही समज. असे मोक्षाचे स्वामी श्रीकृष्ण सांगतात. अर्जुना ऐक.
                            ॥13-101॥
                        </p>
                    </div>
                </div>
                <div>
                    <div class="ovi">
                        <p>
                            पैं प्राणाची अंतौरी । क्रियाशक्ति जे शरीरीं ।<br>तियेचि रिगिनिगी द्वारीं । पांचे इहीं ॥ १०२
                            ॥ ॥13-102॥
                        </p>
                    </div>
                    <div class="oviartha">
                        <p>
                            शरीरामधे क्रियाशक्ति म्हणून जी प्राणाची स्त्री आहे तिचे शरीराच्या आत येणे व बाहेर जाणे या
                            पाच द्वारांनी होते. याप्रमाणे दहाही इंद्रिये सांगितली असे देव म्हणतात. ॥13-102॥
                        </p>
                    </div>
                </div>
                <div>
                    <div class="ovi">
                        <p>
                            एवं दाहाही करणें । सांगितलीं देवो म्हणे ।<br>परिस आतां फुडेपणें । मन तें ऐसें ॥13-103॥
                        </p>
                    </div>
                    <div class="oviartha">
                        <p>
                            आता मन हे अशा प्रकारचे आहे. ते निश्चयाने ऐक. ॥13-103॥
                        </p>
                    </div>
                </div>
                <div>
                    <div class="ovi">
                        <p>
                            जें इंद्रियां आणि बुद्धि । माझारिलिये संधीं ।<br>रजोगुणाच्या खांदीं । तरळत असे ॥13-104॥
                        </p>
                    </div>
                    <div class="oviartha">
                        <p>
                            जे मन इंद्रिये आणि बुद्धि यांच्या मधील जागेत रजोगुणाच्या खांद्यावर (आश्रयावर) चंचलपणे असते
                            ॥13-104॥
                        </p>
                    </div>
                </div>
                <div>
                    <div class="ovi">
                        <p>
                            नीळिमा अंबरीं । कां मृगतृष्णालहरी ।<br>तैसें वायांचि फरारी । वावो जाहलें ॥13-105॥
                        </p>
                    </div>
                    <div class="oviartha">
                        <p>
                            आकाशातील निळ्या रंगाप्रमाणे अथवा मृगजळातील लाटांप्रमाणे ज्याचा व्यर्थ खोटा भास होतो ॥13-105॥
                        </p>
                    </div>
                </div>
                <div>
                    <div class="ovi">
                        <p>
                            आणि शुक्रशोणिताचा सांधा । मिळतां पांचांचा बांधा ।<br>वायुतत्त्व दशधा । एकचि जाहलें ॥13-106॥
                        </p>
                    </div>
                    <div class="oviartha">
                        <p>
                            आणखी रेत व रक्त यांचा मिलाफ झाला असता पंचभूतात्मक शरीराचा आकार तयार होतो. मग तेथे (त्या
                            शरीरात) एकच वायुतत्व स्थानभेदेकरून (पंचप्राण व पंच उपप्राण असे) दहा प्रकारचे झाले. ॥13-106॥
                        </p>
                    </div>
                </div>
                <div>
                    <div class="ovi">
                        <p>
                            मग तिहीं दाहे भागीं । देहधर्माच्या खैवंगीं ।<br>अधिष्ठिलें आंगीं । आपुलाल्या ॥13-107॥
                        </p>
                    </div>
                    <div class="oviartha">
                        <p>
                            मग त्या दहा भागांनी (दहा प्रकारच्या वायूंनी) देहधर्माच्या बळकटीने (त्या त्या प्राण्याच्या)
                            शरीरामधील ज्या जागा ठरल्या होत्या त्या जागांचा आश्रय केला. ॥13-107॥
                        </p>
                    </div>
                </div>
                <div>
                    <div class="ovi">
                        <p>
                            तेथ चांचल्य निखळ । एकलें ठेलें निढाळ ।<br>म्हणौनि रजाचें बळ । धरिलें तेणें ॥13-108॥
                        </p>
                    </div>
                    <div class="oviartha">
                        <p>
                            त्या ठिकाणी शुद्ध चांचल्य केवळ एकटे (आश्रयरहित) राहिले म्हणून त्या चांचल्याने रजोगुणाचे बल
                            धरले. (आश्रय केला). ॥13-108॥
                        </p>
                    </div>
                </div>
                <div>
                    <div class="ovi">
                        <p>
                            तें बुद्धीसि बाहेरी । अहंकाराच्या उरावरी ।<br>ऐसां ठायीं माझारीं । बळियावलें ॥13-109॥
                        </p>
                    </div>
                    <div class="oviartha">
                        <p>
                            ते (चांचल्य) बुद्धीच्या बाहेर व अहंकाराच्या उरावर म्हणजे बुद्धि व अहंकार यांच्यामधील जागेत
                            बळकट होऊन बसले. ॥13-109॥
                        </p>
                    </div>
                </div>
                <div>
                    <div class="ovi">
                        <p>
                            वायां मन हें नांव । एर्हवीं कल्पनाचि सावेव ।<br>जयाचेनि संगें जीव- । दशा वस्तु ॥13-110॥
                        </p>
                    </div>
                    <div class="oviartha">
                        <p>
                            त्या चांचल्याला मन हे व्यर्थ नाव आहे. वास्तविक पाहिले तर ती एक मूर्तिमंत कल्पनाच आहे व ज्या
                            मनाच्या संगतीने वस्तूला (ब्रह्माला) जीवदशा प्राप्त झाली आहे. ॥13-110॥
                        </p>
                    </div>
                </div>
            </div>
            <div id="page12" class="page-content">
                <div>
                    <div class="ovi">
                        <p>
                            जें प्रवृत्तीसि मूळ । कामा जयाचे बळ ।<br>जें अखंड सूये छळ । अहंकारासी ॥13-111॥
                        </p>
                    </div>
                    <div class="oviartha">
                        <p>
                            जे प्रवृत्तीला मूळ आहे व कामाला ज्याचे बल आहे आणि जे अहंकाराला अखंड चेतवते ॥13-111॥
                        </p>
                    </div>
                </div>
                <div>
                    <div class="ovi">
                        <p>
                            जें इच्छेतें वाढवी । आशेतें चढवी ।<br>जें पाठी पुरवी । भयासि गा ॥13-112॥
                        </p>
                    </div>
                    <div class="oviartha">
                        <p>
                            जे इच्छेला वाढवते आशेला चढवते व जे अर्जुना भयाचे संरक्षण करते ॥13-112॥
                        </p>
                    </div>
                </div>
                <div>
                    <div class="ovi">
                        <p>
                            द्वैत जेथें उठी । अविद्या जेणें लाठी ।<br>जें इंद्रियांतें लोटी । विषयांमजी ॥13-113॥
                        </p>
                    </div>
                    <div class="oviartha">
                        <p>
                            जे द्वैताच्या उत्पत्तीची जागा आहे ज्यायोगाने अविद्या बलवान झाली आहे व जे इंद्रियांना विषयात
                            ढकलते ॥13-113॥
                        </p>
                    </div>
                </div>
                <div>
                    <div class="ovi">
                        <p>
                            संकल्पें सृष्टी घडी । सवेंचि विकल्पूनि मोडी ।<br>मनोरथांच्या उतरंडी । उतरी रची ॥13-114॥
                        </p>
                    </div>
                    <div class="oviartha">
                        <p>
                            जे आपल्या संकल्पाने सृष्टि बनवते व लागलीच विकल्पाने मोडते आणि मनोरहांच्या उतरंडी उतरते व
                            रचते ॥13-114॥
                        </p>
                    </div>
                </div>
                <div>
                    <div class="ovi">
                        <p>
                            जें भुलीचें कुहर । वायुतत्त्वाचें अंतर ।<br>बुद्धीचें द्वार । झाकविलें जेणें ॥13-115॥
                        </p>
                    </div>
                    <div class="oviartha">
                        <p>
                            जे भ्रांतीचे कोठार आहे व जे वायुतत्वाच्या आतला गाभा आहे व ज्याने बुद्धीचे द्वार झाकले आहे
                            ॥13-115॥
                        </p>
                    </div>
                </div>
                <div>
                    <div class="ovi">
                        <p>
                            तें गा किरीटी मन । या बोला नाहीं आन ।<br>आतां विषयाभिधान । भेदू आइकें ॥13-116॥
                        </p>
                    </div>
                    <div class="oviartha">
                        <p>
                            अर्जुना ते मन होय. यात अन्यथा नाही. आता विषयांची वेगवेगळी नावे ऐक. ॥13-116॥
                        </p>
                    </div>
                </div>
                <div>
                    <div class="ovi">
                        <p>
                            तरी स्पर्शु आणि शब्दु । रूप रसु गंधु ।<br>हा विषयो पंचविधु । ज्ञानेंद्रियांचा ॥13-117॥
                        </p>
                    </div>
                    <div class="oviartha">
                        <p>
                            तर शब्द आणि स्पर्श रूप रस व गंध हे पाच ज्ञानेंद्रियांचे पाच प्रकारचे विषय आहेत. ॥13-117॥
                        </p>
                    </div>
                </div>
                <div>
                    <div class="ovi">
                        <p>
                            इहीं पांचैं द्वारीं । ज्ञानासि धांव बाहेरी ।<br>जैसा कां हिरवे चारीं । भांबावे पशु ॥13-118॥
                        </p>
                    </div>
                    <div class="oviartha">
                        <p>
                            या पाच द्वारांनीच ज्ञान बाहेर धावते ते कसे ? तर जसे हिरवेगार गवत उगवलेल्या कुरणामधे जनावरे
                            भांबावतात (तसे ज्ञान भांबावते). ॥13-118॥
                        </p>
                    </div>
                </div>
                <div>
                    <div class="ovi">
                        <p>
                            मग स्वर वर्ण विसर्गु । अथवा स्वीकार त्यागु ।<br>संक्रमण उत्सर्गु । विण्मूत्राचा ॥13-119॥
                        </p>
                    </div>
                    <div class="oviartha">
                        <p>
                            मग तोंडाने स्वर आणि अक्षरे व विसर्ग यांचा उच्चार करणे अथवा हाताने घेण्याची व टाकण्याची
                            क्रिया करणे पायाने चालणे उपस्थाने मुत्राचा त्याग करणे व गुदाने मलाचा त्याग करणे ॥13-119॥
                        </p>
                    </div>
                </div>
                <div>
                    <div class="ovi">
                        <p>
                            हे कर्मेंद्रियांचे पांच । विषय गा साच ।<br>जे बांधोनियां माच । क्रिया धांवे ॥13-120॥
                        </p>
                    </div>
                    <div class="oviartha">
                        <p>
                            हे पाच कर्मेंद्रियांचे पाच प्रकारचे विषय खरे आहेत. व यांचा पहाड बांधून त्यावरून क्रियेचा
                            व्यवहार चालू रहातो. ॥13-120॥
                        </p>
                    </div>
                </div>
            </div>
            <div id="page13" class="page-content">
                <div>
                    <div class="ovi">
                        <p>
                            ऐसे हे दाही । विषय गा इये देहीं ।<br>आतां इच्छा तेही । सांगिजैल ॥13-121॥
                        </p>
                    </div>
                    <div class="oviartha">
                        <p>
                            याप्रमाणे हे दहा विषय या देहामधे आहेत. व आता इच्छा काय तेही सांगण्यात येईल. ॥13-121॥
                        </p>
                    </div>
                </div>
                <div>
                    <div class="ovi">
                        <p>
                            तरि भूतलें आठवे । कां बोलें कान झांकवे ।<br>ऐसियावरि चेतवे । जे गा वृत्ती ॥13-122॥
                        </p>
                    </div>
                    <div class="oviartha">
                        <p>
                            तर मागील भोगलेल्या गोष्टीच्या आठवणीने अथवा दुसर्‍याच्या मुखातून ऐकलेल्या शब्दांनी कान
                            झाकावेसे वाटतात अशाने जी वृत्ति जागी होते ॥13-122॥
                        </p>
                    </div>
                </div>
                <div>
                    <div class="ovi">
                        <p>
                            इंद्रियाविषयांचिये भेटी- । सरसीच जे गा उठी ।<br>कामाची बाहुटी । धरूनियां ॥13-123॥
                        </p>
                    </div>
                    <div class="oviartha">
                        <p>
                            इंद्रिये व विषय यांची भेट होताक्षणीच कामाचा हात धरून जी वृत्ती वेगाने उठते ॥13-123॥
                        </p>
                    </div>
                </div>
                <div>
                    <div class="ovi">
                        <p>
                            जियेचेनि उठिलेपणें । मना सैंघ धावणें ।<br>न रिगावें तेथ करणें । तोंडें सुती ॥13-124॥
                        </p>
                    </div>
                    <div class="oviartha">
                        <p>
                            जी वृत्ति उठली असता मन एकसारखे धावावयास लागते व जेथे प्रवेश करू नये तेथे इंद्रिये तोंडे
                            खुपसतात ॥13-124॥
                        </p>
                    </div>
                </div>
                <div>
                    <div class="ovi">
                        <p>
                            जिये वृत्तीचिया आवडी । बुद्धी होय वेडी ।<br>विषयां जिया गोडी । ते गा इच्छा ॥13-125॥
                        </p>
                    </div>
                    <div class="oviartha">
                        <p>
                            ज्या वृत्तीच्या प्रेमामुळे बुद्धी वेडी होते व ज्या वृत्तीला विषयांची गोडी असते अरे अर्जुना
                            ती इच्छा (असे तू समज). ॥13-125॥
                        </p>
                    </div>
                </div>
                <div>
                    <div class="ovi">
                        <p>
                            आणी इच्छिलिया सांगडें । इंद्रियां आमिष न जोडे ।<br>तेथ जोडे ऐसा जो डावो पडे । तोचि द्वेषु
                            ॥13-126॥
                        </p>
                    </div>
                    <div class="oviartha">
                        <p>
                            आणि इच्छा केल्याप्रमाणे इंद्रियांना इच्छित विषय प्राप्त न होणे अशी स्थिती घडून आली असता तेथे
                            उत्पन्न होणारी जी वृत्ति तिला द्वेष असे म्हणतात. ॥13-126॥
                        </p>
                    </div>
                </div>
                <div>
                    <div class="ovi">
                        <p>
                            आतां यावरी सुख । तें एवंविध देख ।<br>जेणें एकेंचि अशेख । विसरे जीवु ॥13-127॥
                        </p>
                    </div>
                    <div class="oviartha">
                        <p>
                            आता यानंतर सुख ते या प्रकारचे आहे ते असे समज की ज्या एकाच्या योगानेच जीव सर्व विसरून जातो
                            ॥13-127॥
                        </p>
                    </div>
                </div>
                <div>
                    <div class="ovi">
                        <p>
                            मना वाचे काये । जें आपुली आण वाये ।<br>देहस्मृतीची त्राये । मोडित जें ये ॥13-128॥
                        </p>
                    </div>
                    <div class="oviartha">
                        <p>
                            जे मनाला वाचेला आणि कायेला आपली शपथ घालते (व्यापार बंद करते) आणि जे देहस्मृतीचे बळ मोडीत
                            येते ॥13-128॥
                        </p>
                    </div>
                </div>
                <div>
                    <div class="ovi">
                        <p>
                            जयाचेनि जालेपणें । पांगुळा होईजे प्राणें ।<br>सात्त्विकासी दुणें । वरीही लाभु ॥13-129॥
                        </p>
                    </div>
                    <div class="oviartha">
                        <p>
                            जे उत्पन्न झाले असता प्राण पांगळा (शांत) होतो व सात्विकवृत्ति पूर्वीपेक्षा दुपटीचे वर चढत
                            जाते ॥13-129॥
                        </p>
                    </div>
                </div>
                <div>
                    <div class="ovi">
                        <p>
                            कां आघवियाचि इंद्रियवृत्ती । हृदयाचिया एकांतीं ।<br>थापटूनि सुषुप्ती । आणी जें गा ॥13-130॥
                        </p>
                    </div>
                    <div class="oviartha">
                        <p>
                            आणि अर्जुना जे सर्व इंद्रियवृत्तींना हृदयरूपी एकांत स्थळात आणून व त्यास तेथे थापटून निद्रा
                            आणते ॥13-130॥
                        </p>
                    </div>
                </div>
            </div>
            <div id="page14" class="page-content">
                <div>
                    <div class="ovi">
                        <p>
                            किंबहुना सोये । जीव आत्मयाची लाहे ।<br>तेथ जें होये । तया नाम सुख ॥13-131॥
                        </p>
                    </div>
                    <div class="oviartha">
                        <p>
                            फार काय सांगावे ? जीवाला आत्म्याचा लाभ (ऐक्य) जेथे प्राप्त होतो तेथे जी स्थिती होते त्य़ा
                            स्थितीला सुख हे नाव आहे. ॥13-131॥
                        </p>
                    </div>
                </div>
                <div>
                    <div class="ovi">
                        <p>
                            आणि ऐसी हे अवस्था । न जोडतां पार्था ।<br>जें जीजे तेंचि सर्वथा । दुःख जाणे ॥13-132॥
                        </p>
                    </div>
                    <div class="oviartha">
                        <p>
                            आणि अर्जुना अशी ही स्थिती प्राप्त न होता जे जगणे तेच सर्वथा दु:ख आहे असे समज. ॥13-132॥
                        </p>
                    </div>
                </div>
                <div>
                    <div class="ovi">
                        <p>
                            तें मनोरथसंगें नव्हे । एर्‍हणवीं सिद्धी गेलेंचि आहे ।<br>हे दोनीचि उपाये । सुखदुःखासी
                            ॥13-133॥
                        </p>
                    </div>
                    <div class="oviartha">
                        <p>
                            ते सुख मनोरथांच्या संगतीने प्राप्त होत नाही. एरवी (मनाने मनोरथ करण्याचे सोडून दिले की) ते
                            स्वत: सिद्ध आहेच. हे दोनच उपाय (मनाची स्थिरता व मनाची चंचलता) सुखदुखाला कारणीभूत आहेत.
                            ॥13-133॥
                        </p>
                    </div>
                </div>
                <div>
                    <div class="ovi">
                        <p>
                            आतां असंगा साक्षिभूता । देहीं चैतन्याची जे सत्ता ।<br>तिये नाम पंडुसुता । चेतना येथें
                            ॥13-134॥
                        </p>
                    </div>
                    <div class="oviartha">
                        <p>
                            अर्जुना आता असंग साक्षीभूत अशा चैतन्याची देहामधे जी सत्ता आहे तिला येथे चेतना हे नाव आहे.
                            ॥13-134॥
                        </p>
                    </div>
                </div>
                <div>
                    <div class="ovi">
                        <p>
                            जे नखौनि केशवरी । उभी जागे शरीरीं ।<br>जे तिहीं अवस्थांतरी । पालटेना ॥13-135॥
                        </p>
                    </div>
                    <div class="oviartha">
                        <p>
                            जी पायांच्या नखापासून तो मस्तकाच्या केसापर्यंत नेहेमी खडखडीत जागी असते आणि जी तिन्ही
                            अवस्थांमधे बदलत नाही ॥13-135॥
                        </p>
                    </div>
                </div>
                <div>
                    <div class="ovi">
                        <p>
                            मनबुद्ध्यादि आघवीं । जियेचेनि टवटवीं ।<br>प्रकृतिवनमाधवीं । सदांचि जे ॥13-136॥
                        </p>
                    </div>
                    <div class="oviartha">
                        <p>
                            मन व बुद्धि जिच्या योगाने प्रसन्न असतात. व जी नेहेमी प्रकृति – (शरीर) रूपी वनाचा वसंतऋतु आहे
                            ॥13-136॥
                        </p>
                    </div>
                </div>
                <div>
                    <div class="ovi">
                        <p>
                            जडाजडीं अंशीं । राहाटे जे सरिसी ।<br>ते चेतना गा तुजसी । लटिकें नाहीं ॥13-137॥
                        </p>
                    </div>
                    <div class="oviartha">
                        <p>
                            जी जड व चेतन पदार्थात सारखी वागते ती अर्जुना चेतना होय हे मी तुला खोटे सांगत नाही. ॥13-137॥
                        </p>
                    </div>
                </div>
                <div>
                    <div class="ovi">
                        <p>
                            पैं रावो परिवारु नेणे । आज्ञाचि परचक्र जिणे ।<br>कां चंद्राचेनि पूर्णपणें । सिंधू भरती
                            ॥13-138॥
                        </p>
                    </div>
                    <div class="oviartha">
                        <p>
                            आपला लवाजमा वगैरे किती आहे जे राजास ठाऊक नसताही त्याची आज्ञाच जशी परचक्राचे निवारण कराते
                            अथवा पूर्ण चंद्राच्या योगाने समुद्रास जशी भरती येते (पण आपल्या योगाने समुद्रास भरती आली हे
                            जसे चंद्रास माहीत नसते) ॥13-138॥
                        </p>
                    </div>
                </div>
                <div>
                    <div class="ovi">
                        <p>
                            नाना भ्रामकाचें सन्निधान । लोहो करी सचेतन ।<br>कां सूर्यसंगु जन । चेष्टवी गा ॥13-139॥
                        </p>
                    </div>
                    <div class="oviartha">
                        <p>
                            अथवा लोहचुंबकाची जवळीक लोखंडास सचेतन करते (हालचाल करावयास लावते) अथवा सूर्याची संगती जशी
                            लोकांना व्यापार करायला लावते ॥13-139॥
                        </p>
                    </div>
                </div>
                <div>
                    <div class="ovi">
                        <p>
                            अगा मुख मेळेंविइण । पिलियाचें पोषण ।<br>करी निरीक्षण । कूर्मी जेवीं ॥13-140॥
                        </p>
                    </div>
                    <div class="oviartha">
                        <p>
                            अरे अर्जुना कासवी ज्याप्रमाणे आपल्या पिलांचे पोषण मुख लावल्याशिवाय नुसत्या पहाण्याने करते
                            ॥13-140॥
                        </p>
                    </div>
                </div>
            </div>
            <div id="page15" class="page-content">
                <div>
                    <div class="ovi">
                        <p>
                            पार्था तियापरी । आत्मसंगती इये शरीरीं ।<br>सजीवत्वाचा करी । उपेगु जडा ॥13-141॥
                        </p>
                    </div>
                    <div class="oviartha">
                        <p>
                            अर्जुना त्याप्रमाणे या शरीरात आत्मसंगति ही जडाला सजीवत्वाचा उपयोग करते (म्हणजे जडाला
                            चेतनदशेला आणते). ॥13-141॥
                        </p>
                    </div>
                </div>
                <div>
                    <div class="ovi">
                        <p>
                            मग तियेतें चेतना । म्हणिपे पैं अर्जुना ।<br>आतां धृतिविवंचना । भेदु आइक ॥13-142॥
                        </p>
                    </div>
                    <div class="oviartha">
                        <p>
                            याप्रमाणे अर्जुना जडाला चेतनदशेला आणल्याकारणाने त्या आत्मसत्तेला ‘चेतना’ असे म्हटले जाते.
                            आता धैर्याच्या विचाराचा प्रकार ऐक. ॥13-142॥
                        </p>
                    </div>
                </div>
                <div>
                    <div class="ovi">
                        <p>
                            तरी भूतां परस्परें । उघड जाति स्वभाववैरें ।<br>नव्हे पृथ्वीतें नीरें । न नाशिजे ? ॥13-143॥
                        </p>
                    </div>
                    <div class="oviartha">
                        <p>
                            तर पंचमहाभूतांमधे एकमेकांशी त्यांच्या त्यांच्या जातीच्या स्वभावाने उघड वैर आहे. पाणी
                            पृथ्वीचा नाश करत नाही काय ? ॥13-143॥
                        </p>
                    </div>
                </div>
                <div>
                    <div class="ovi">
                        <p>
                            नीरातें आटी तेज । तेजा वायूसि झुंज ।<br>आणि गगन तंव सहज । वायू भक्षी ॥13-144॥
                        </p>
                    </div>
                    <div class="oviartha">
                        <p>
                            पाण्याला तेज आटवून टाकते तेजाचे व वायूचे वैर आहे आणि आकाश तर सहज (स्वभावत:च) वायूला नाहीसा
                            करते. ॥13-144॥
                        </p>
                    </div>
                </div>
                <div>
                    <div class="ovi">
                        <p>
                            तेवींचि कोणेही वेळे । आपण कायिसयाही न मिळे ।<br>आंतु रिगोनि वेगळें । आकाश हें ॥13-145॥
                        </p>
                    </div>
                    <div class="oviartha">
                        <p>
                            त्याप्रमाणे कोणत्याही वेळी आपण कशानेही न मळता जे सर्व वस्तूंमधे शिरून पुन्हा सर्वांहून
                            स्वरूपत: अलग असते ते हे आकाश होय. ॥13-145॥
                        </p>
                    </div>
                </div>
                <div>
                    <div class="ovi">
                        <p>
                            ऐसीं पांचही भूतें । न साहती एकमेकांतें ।<br>कीं तियेंही ऐक्यातें । देहासी येती ॥13-146॥
                        </p>
                    </div>
                    <div class="oviartha">
                        <p>
                            अशी पाचही महाभूते एकमेकाला सहन करीत नाहीत असे त्यांचे स्वभावत: वैर असूनही ती पंचमहाभूते एक
                            होऊन देहाच्या रूपाने प्रगट होतात. ॥13-146॥
                        </p>
                    </div>
                </div>
                <div>
                    <div class="ovi">
                        <p>
                            द्वंद्वाची उखिविखी । सोडूनि वसती एकीं ।<br>एकेकातें पोखी । निजगुणें गा ॥13-147॥
                        </p>
                    </div>
                    <div class="oviartha">
                        <p>
                            म्हणजे द्वंद्वाची उखीविखी (वैराविषयी वादविवाद) सोडून एकोप्याने रहातात. इतकेच नाही तर अर्जुना
                            आपल्या गुणाने एक दुसर्‍याला पोषित असतो. ॥13-147॥
                        </p>
                    </div>
                </div>
                <div>
                    <div class="ovi">
                        <p>
                            ऐसें न मिळे तयां साजणें । चळे धैर्यें जेणें ।<br>तयां नांव म्हणें । धृती मी गा ॥13-148॥
                        </p>
                    </div>
                    <div class="oviartha">
                        <p>
                            याप्रमाणे ज्यांचे स्वभावत: एकमेकांशी पटत नाही त्यांची मैत्री असणे हे ज्या धैर्याच्या योगाने
                            चालते त्याचे नाव धृति असे मी म्हणतो. ॥13-148॥
                        </p>
                    </div>
                </div>
                <div>
                    <div class="ovi">
                        <p>
                            आणि जीवेंसी पांडवा । या छत्तिसांचा मेळावा ।<br>तो हा एथ जाणावा । संघातु पैं गा ॥13-149॥
                        </p>
                    </div>
                    <div class="oviartha">
                        <p>
                            आणि अर्जुना वर सांगितलेल्या या पस्तीस तत्वांचा जीवभावाने असणारा समुदाय हा समुदाय येथे
                            छत्तिसावे संघात नावाचे तत्व जाणावे. ॥13-149॥
                        </p>
                    </div>
                </div>
                <div>
                    <div class="ovi">
                        <p>
                            एवं छत्तीसही भेद । सांगितले तुज विशद ।<br>यया येतुलियातें प्रसिद्ध । क्षेत्र म्हणिजे
                            ॥13-150॥
                        </p>
                    </div>
                    <div class="oviartha">
                        <p>
                            याप्रमाणे छत्तीसही प्रकार तुला स्पष्ट सांगितले. या एवढ्यांना क्षेत्र असे म्हणतात हे प्रसिद्ध
                            आहे. ॥13-150॥
                        </p>
                    </div>
                </div>
            </div>
            <div id="page16" class="page-content">
                <div>
                    <div class="ovi">
                        <p>
                            रथांगांचा मेळावा । जेवीं रथु म्हणिजे पांडवा ।<br>कां अधोर्ध्व अवेवां । नांव देहो ॥13-151॥
                        </p>
                    </div>
                    <div class="oviartha">
                        <p>
                            चाक जूं वगैरे रथाच्या भागांच्या समुदायास अर्जुना ज्याप्रमाणे रथ म्हणावे किंवा (शरीराच्या)
                            वरच्या व खालच्या अवयवांना एकत्र मिळून जसे देह हे नाव येते ॥13-151॥
                        </p>
                    </div>
                </div>
                <div>
                    <div class="ovi">
                        <p>
                            करीतुरंगसमाजें । सेना नाम निफजे ।<br>कां वाक्यें म्हणिपती पुंजे । अक्षरांचे ॥13-152॥
                        </p>
                    </div>
                    <div class="oviartha">
                        <p>
                            हत्ती घोडे वगैरेंच्या समुदायास जसे सैन्य हे नाव उत्पन्न होते किंवा अक्षरांच्या समुदायांना
                            वाक्ये म्हणतात ॥13-152॥
                        </p>
                    </div>
                </div>
                <div>
                    <div class="ovi">
                        <p>
                            कां जळधरांचा मेळा । वाच्य होय आभाळा ।<br>नाना लोकां सकळां । नाम जग ॥13-153॥
                        </p>
                    </div>
                    <div class="oviartha">
                        <p>
                            अथवा ढगांचा समुदाय आभाळ या नावाने बोलला जातो अथवा सर्व लोकांना मिळून जग हे नाव येते ॥13-153॥
                        </p>
                    </div>
                </div>
                <div>
                    <div class="ovi">
                        <p>
                            कां स्नेहसूत्रवन्ही । मेळु एकिचि स्थानीं ।<br>धरिजे तो जनीं । दीपु होय ॥13-154॥
                        </p>
                    </div>
                    <div class="oviartha">
                        <p>
                            अथवा तेल वात व अग्नि यांचा एके ठिकाणी संयोग करून ठेवणे तोच लोकात दिवा म्हणून प्रसिद्ध होतो
                            ॥13-154॥
                        </p>
                    </div>
                </div>
                <div>
                    <div class="ovi">
                        <p>
                            तैसीं छत्तीसही इयें तत्त्वें । मिळती जेणें एकत्वें ।<br>तेणें समूह परत्वें । क्षेत्र म्हणिपे
                            ॥13-155॥
                        </p>
                    </div>
                    <div class="oviartha">
                        <p>
                            त्याप्रमाणे ही छत्तीस तत्वे ज्या एकत्वाने जमा होतात त्या समुदायपरत्वाने त्यास क्षेत्र असे
                            म्हटले जाते. ॥13-155॥
                        </p>
                    </div>
                </div>
                <div>
                    <div class="ovi">
                        <p>
                            आणि वाहतेनि भौतिकें । पाप पुण्य येथें पिके ।<br>म्हणौनि आम्ही कौतुकें । क्षेत्र म्हणों
                            ॥13-156॥
                        </p>
                    </div>
                    <div class="oviartha">
                        <p>
                            लागवडीस आणलेल्या या शरीराच्या योगाने येथे (शरीररूप शेतात) पाप-पुण्यरूप पीक पिकते म्हणून
                            आम्ही कौतुकाने ह्या देहाला क्षेत्र असे म्हणतो. ॥13-156॥
                        </p>
                    </div>
                </div>
                <div>
                    <div class="ovi">
                        <p>
                            आणि एकाचेनि मतें । देह म्हणती ययातें ।<br>परी असो हें अनंतें । नामें यया ॥13-157॥
                        </p>
                    </div>
                    <div class="oviartha">
                        <p>
                            कित्येकांच्या मताने याला देह असे म्हणतात. पण आता हे राहू दे. या क्षेत्राला अनंत नावे आहेत.
                            ॥13-157॥
                        </p>
                    </div>
                </div>
                <div>
                    <div class="ovi">
                        <p>
                            पैं परतत्त्वाआरौतें । स्थावराआंतौतें ।<br>जें कांहीं होतें जातें । क्षेत्रचि हें ॥13-158॥
                        </p>
                    </div>
                    <div class="oviartha">
                        <p>
                            परंतु परब्रह्माच्या अलीकडे व स्थावरापर्यंत धरून त्या दोहोंच्या दरम्यान जे जे काही उत्पन्न
                            होते व नाहीसे होते ते सर्व क्षेत्रच होय. ॥13-158॥
                        </p>
                    </div>
                </div>
                <div>
                    <div class="ovi">
                        <p>
                            परि सुर नर उरगीं । घडत आहे योनिविभागीं ।<br>तें गुणकर्मसंगीं । पडिलें सातें ॥13-159॥
                        </p>
                    </div>
                    <div class="oviartha">
                        <p>
                            परंतु गुण व कर्म यांच्या संगतीत सापडले असता देव मनुष्य सर्प वगैरे जातींच्या वेगळेपणाने या
                            क्षेत्राची रचना होते. ॥13-159॥
                        </p>
                    </div>
                </div>
                <div>
                    <div class="ovi">
                        <p>
                            हेचि गुणविवंचना । पुढां म्हणिपैल अर्जुना ।<br>प्रस्तुत आतां तुज ज्ञाना । रूप दावूं ॥13-160॥
                        </p>
                    </div>
                    <div class="oviartha">
                        <p>
                            अर्जुना हाच गुणांचा विचार तुला पुढे (अध्याय १४ मधे) सांगण्यात येईल. सांप्रत आता ज्ञानाचे
                            स्वरूप सांगतो. ॥13-160॥
                        </p>
                    </div>
                </div>
            </div>
            <div id="page17" class="page-content">
                <div>
                    <div class="ovi">
                        <p>
                            क्षेत्र तंव सविस्तर । सांगितलें सविकार ।<br>म्हणौनि आतां उदार । ज्ञान आइकें ॥13-161॥
                        </p>
                    </div>
                    <div class="oviartha">
                        <p>
                            क्षेत्र तर आम्ही तुला विकारांसह विस्तारपूर्वक सांगितले. म्हणून आता उदार ज्ञान ऐक. ॥13-161॥
                        </p>
                    </div>
                </div>
                <div>
                    <div class="ovi">
                        <p>
                            जया ज्ञानालागीं । गगन गिळिताती योगी ।<br>स्वर्गाची आडवंगी । उमरडोनि ॥13-162॥
                        </p>
                    </div>
                    <div class="oviartha">
                        <p>
                            ज्या ज्ञानाकरता योगी हे स्वर्गाचा आडमार्ग उल्लंघून आकाश गिळतात. (म्हणजे मूर्ध्निआकाशाचा लय
                            करतात). ॥13-162॥
                        </p>
                    </div>
                </div>
                <div>
                    <div class="ovi">
                        <p>
                            न करिती सिद्धीची चाड । न धरिती ऋद्धीची भीड ।<br>योगा{ऐ}सें दुवाड । हेळसिती ॥13-163॥
                        </p>
                    </div>
                    <div class="oviartha">
                        <p>
                            (ज्या ज्ञानाकरता योगी) सिद्धीची इच्छा करीत नाहीत आणि ऐश्वर्याची परवा करत नाहीत आणि योगासारखी
                            कष्टसाध्य गोष्ट तुच्छ मानतात. ॥13-163॥
                        </p>
                    </div>
                </div>
                <div>
                    <div class="ovi">
                        <p>
                            तपोदुर्गें वोलांडित । क्रतुकोटि वोवांडित ।<br>उलथूनि सांडित । कर्मवल्ली ॥13-164॥
                        </p>
                    </div>
                    <div class="oviartha">
                        <p>
                            (ज्या ज्ञानाकरता कित्येक लोक) तपरूपी डोंगरी किल्ले ओलांडून पलीकडे जातात आणि कोट्यावधी यज्ञ
                            आचरून त्या अनुष्ठानांतून पार पडतात आणि कर्मरूपी वेलाची उलथापलथ करून (आचरण करून) त्याचा त्याग
                            करतात. ॥13-164॥
                        </p>
                    </div>
                </div>
                <div>
                    <div class="ovi">
                        <p>
                            नाना भजनमार्गी । धांवत उघडिया आंगीं ।<br>एक रिगताति सुरंगीं । सुषुम्नेचिये ॥13-165॥
                        </p>
                    </div>
                    <div class="oviartha">
                        <p>
                            अथवा (ज्या ज्ञानाकरता) कित्येक उघड्या अंगांनी (अंतर्बाह्य अंतर्बाह्य परिग्रह टाकून)
                            भजनमार्गाने धावतात व कित्येक सुषुम्नेच्या भुयारात शिरतात. ॥13-165॥
                        </p>
                    </div>
                </div>
                <div>
                    <div class="ovi">
                        <p>
                            ऐसी जिये ज्ञानीं । मुनीश्वरांची उतान्ही ।<br>वेदतरूच्या पानोवानीं । हिंडताती ॥13-166॥
                        </p>
                    </div>
                    <div class="oviartha">
                        <p>
                            याप्रमाणे मुनीश्वरांस ज्या ज्ञानाच्या ठिकाणी इच्छा असते व ते मुनीश्वर ज्या ज्ञानाकरता
                            वेदरूपी झाडाचे पान आणि पान हिंडतात (म्हणजे संपूर्ण वेदांचे अध्ययन करतात) ॥13-166॥
                        </p>
                    </div>
                </div>
                <div>
                    <div class="ovi">
                        <p>
                            देईल गुरुसेवा । इया बुद्धि पांडवा ।<br>जन्मशतांचा सांडोवा । टाकित जे ॥13-167॥
                        </p>
                    </div>
                    <div class="oviartha">
                        <p>
                            अर्जुना गुरुसेवेने ते ज्ञान मिळेल या बुद्धीने त्या सेवेवरून आपला जन्म ओवाळून टाकतात (जन्मभर
                            गुरुसेवा करतात). ॥13-167॥
                        </p>
                    </div>
                </div>
                <div>
                    <div class="ovi">
                        <p>
                            जया ज्ञानाची रिगवणी । अविद्ये उणें आणी ।<br>जीवा आत्मया बुझावणी । मांडूनि दे ॥13-168॥
                        </p>
                    </div>
                    <div class="oviartha">
                        <p>
                            ह्या ज्ञानाचा प्रवेश अविद्येला नाहीसे करतो आणि जीव व ब्रह्म यांचे ऐक्य करून देतो ॥13-168॥
                        </p>
                    </div>
                </div>
                <div>
                    <div class="ovi">
                        <p>
                            जें इंद्रियांचीं द्वारें आडी । प्रवृत्तीचे पाय मोडी ।<br>जें दैन्यचि फेडी । मानसाचें
                            ॥13-169॥
                        </p>
                    </div>
                    <div class="oviartha">
                        <p>
                            जे ज्ञान इंद्रियांची द्वारे बंद करते बहिर्मुख वृत्तीचे पाय मोडते आणि जे मनाचे दारिद्र्य
                            नाहीसे करते ॥13-169॥
                        </p>
                    </div>
                </div>
                <div>
                    <div class="ovi">
                        <p>
                            द्वैताचा दुकाळु पाहे । साम्याचें सुयाणें होये ।<br>जया ज्ञानाची सोये । ऐसें करी ॥13-170॥
                        </p>
                    </div>
                    <div class="oviartha">
                        <p>
                            द्वैतरूपी दुष्काळ नाहीसा होतो व सर्वत्र समबुद्धीच्या बोधरूपी सुबत्तेचे दिवस येतात ज्या
                            ज्ञानाची प्राप्ती अशी स्थिती प्राप्त करून देते ॥13-170॥
                        </p>
                    </div>
                </div>
            </div>
            <div id="page18" class="page-content">
                <div>
                    <div class="ovi">
                        <p>
                            मदाचा ठावोचि पुसी । जें महामोहातें ग्रासी ।<br>नेदी आपपरु ऐसी । भाष उरों ॥13-171॥
                        </p>
                    </div>
                    <div class="oviartha">
                        <p>
                            जे ज्ञान उन्मत्तपणाचा ठावठिकाणा नाहीसा करते व जे जबरदस्त भ्रांतीस नाहीसे करते व (जे) आपले
                            आणि दुसर्‍याचे ही गोष्टच शिल्लक राहू देत नाही ॥13-171॥
                        </p>
                    </div>
                </div>
                <div>
                    <div class="ovi">
                        <p>
                            जें संसारातें उन्मूळी । संकल्पपंकु पाखाळी ।<br>अनावरातें वेंटाळी । ज्ञेयातें जें ॥13-172॥
                        </p>
                    </div>
                    <div class="oviartha">
                        <p>
                            अर्जुना जे ज्ञान संसाराला मुळासकट उपटून टाकते व संकल्परूपी चिखल साफ धुवून टाकते व आकलन
                            करण्यास कठिण अशा परब्रह्माला ते ज्ञान व्यापून टकते. ॥13-172॥
                        </p>
                    </div>
                </div>
                <div>
                    <div class="ovi">
                        <p>
                            जयाचेनि जालेपणें । पांगुळा होईजे प्राणें ।<br>जयाचेनि विंदाणें । जग हें चेष्टें ॥13-173॥
                        </p>
                    </div>
                    <div class="oviartha">
                        <p>
                            जे प्राप्त झाले असतां प्राण पांगुळा होतो (इंद्रियांकडून विषयभोग मिळविण्याची त्याची हांव बंद
                            होते) व ज्याच्या सत्तेनें सर्व जगांतील व्यापार चालत असतात. ॥13-173॥
                        </p>
                    </div>
                </div>
                <div>
                    <div class="ovi">
                        <p>
                            जयाचेनि उजाळें । उघडती बुद्धीचे डोळे ।<br>जीवु दोंदावरी लोळे । आनंदाचिया ॥ १७४ ॥ ॥13-174॥
                        </p>
                    </div>
                    <div class="oviartha">
                        <p>
                            ज्या ज्ञानाच्या प्रकशाने बुद्धीची दृष्टी उघडते व जीव आनंदाच्या पोटावर लोळतो ॥१७४ ॥13-174॥
                        </p>
                    </div>
                </div>
                <div>
                    <div class="ovi">
                        <p>
                            ऐसें जें ज्ञान । पवित्रैकनिधान ।<br>जेथ विटाळलें मन । चोख कीजे ॥13-175॥
                        </p>
                    </div>
                    <div class="oviartha">
                        <p>
                            असे जे ज्ञान जे पवित्रपणाचा एकच ठेवा आहे व जेथे (जे प्राप्त झाले असता) (विषयाने) विटाळलेले
                            मन शुद्ध करता येते ॥13-175॥
                        </p>
                    </div>
                </div>
                <div>
                    <div class="ovi">
                        <p>
                            आत्मया जीवबुद्धी । जे लागली होती क्षयव्याधी ।<br>ते जयाचिये सन्निधी । निरुजा कीजे ॥13-176॥
                        </p>
                    </div>
                    <div class="oviartha">
                        <p>
                            देह बुद्ध्यादि अनात्म पदार्थ मी आहे (म्हणजे मी जीव आहे) असा (भ्रमाचा) क्षयरोग आत्म्याला जो
                            झाला होता तो रोग ज्याचा सहवास बरा करतो ॥13-176॥
                        </p>
                    </div>
                </div>
                <div>
                    <div class="ovi">
                        <p>
                            तें अनिरूप्य कीं निरूपिजे । ऐकतां बुद्धी आणिजे ।<br>वांचूनि डोळां देखिजे । ऐसें नाहीं
                            ॥13-177॥
                        </p>
                    </div>
                    <div class="oviartha">
                        <p>
                            ते ज्ञान निरूपण करण्यासारखे नाही तथापि त्याचे निरूपण केले जाईल आणि ते ज्ञानाचे निरूपण
                            ऐकल्यावर (ज्ञान बुद्धीला जाणता येईल. त्याशिवाय डोळ्यांनी पहाता येईल असे ते ज्ञान नाही.
                            ॥13-177॥
                        </p>
                    </div>
                </div>
                <div>
                    <div class="ovi">
                        <p>
                            मग तेचि इये शरीरीं । जैं आपुला प्रभावो करी ।<br>तैं इंद्रियांचिया व्यापारीं । डोळांहि दिसे
                            ॥13-178॥
                        </p>
                    </div>
                    <div class="oviartha">
                        <p>
                            मग तेच ज्ञान जेव्हा या शरीरात आपली शक्ति प्रगट करते तेव्हा ते इंद्रियांच्या क्रियेवरून
                            डोळ्यांनाही दिसते. ॥13-178॥
                        </p>
                    </div>
                </div>
                <div>
                    <div class="ovi">
                        <p>
                            पैं वसंताचें रिगवणें । झाडांचेनि साजेपणें ।<br>जाणिजे तेवीं करणें । सांगती ज्ञान ॥13-179॥
                        </p>
                    </div>
                    <div class="oviartha">
                        <p>
                            वसंताचा प्रवेश झाडांच्या टवटवीतपणावरून जाणता येतो त्याप्रमाणे ज्ञानवान पुरुषांची इंद्रिये
                            त्या पुरुषात ज्ञानाचे अस्तित्व दाखवतात. ॥13-179॥
                        </p>
                    </div>
                </div>
                <div>
                    <div class="ovi">
                        <p>
                            अगा वृक्षासि पाताळीं । जळ सांपडे मुळीं ।<br>तें शाखांचिये बाहाळीं । बाहेर दिसे ॥13-180॥
                        </p>
                    </div>
                    <div class="oviartha">
                        <p>
                            अरे अर्जुना वृक्षाला जमिनीमधे पाणी सापडते. (ते पाणी जरी डोळ्याला प्रत्यक्ष दिसत नाही) तरी ते
                            बाहेर फांद्यांच्या विस्तारावरून दिसते. ॥13-180॥
                        </p>
                    </div>
                </div>
            </div>
            <div id="page19" class="page-content">
                <div>
                    <div class="ovi">
                        <p>
                            कां भूमीचें मार्दव । सांगे कोंभाची लवलव ।<br>नाना आचारगौरव । सुकुलीनाचें ॥13-181॥
                        </p>
                    </div>
                    <div class="oviartha">
                        <p>
                            अथवा अंकुराचा लुसलुशितपणा हा जमिनीचा मृदुपणा सांगतो किंवा आचार हा चांगल्या कुलवानाचा थोरपणा
                            दाखवतो. ॥13-181॥
                        </p>
                    </div>
                </div>
                <div>
                    <div class="ovi">
                        <p>
                            अथवा संभ्रमाचिया आयती । स्नेहो जैसा ये व्यक्तिइ ।<br>कां दर्शनाचिये प्रशस्तीं । पुण्यपुरुष
                            ॥13-182॥
                        </p>
                    </div>
                    <div class="oviartha">
                        <p>
                            अथवा आदरातिथ्याच्या तयारीवरून जसा स्नेह प्रगट होतो किंवा दर्शनाने होणार्‍या समाधानावरून
                            पुण्यपुरुष ओळखू येतो. ॥13-182॥
                        </p>
                    </div>
                </div>
                <div>
                    <div class="ovi">
                        <p>
                            नातरी केळीं कापूर जाहला । जेवीं परिमळें जाणों आला ।<br>कां भिंगारीं दीपु ठेविला । बाहेरी
                            फांके ॥13-183॥
                        </p>
                    </div>
                    <div class="oviartha">
                        <p>
                            अथवा केळीत उत्पन्न झालेला कापूर जसा सुवासाने कळण्यात येतो अथवा भिंगाच्या आत ठेवलेला जो दिवा
                            त्याचा प्रकाश जसा भिंगाच्या बाहेर पसरतो ॥13-183॥
                        </p>
                    </div>
                </div>
                <div>
                    <div class="ovi">
                        <p>
                            तैसें हृदयींचेनि ज्ञानें । जियें देहीं उमटती चिन्हें ।<br>तियें सांगों आतां अवधानें । चागें
                            आइक ॥13-184॥
                        </p>
                    </div>
                    <div class="oviartha">
                        <p>
                            त्याप्रमाणे हृदयातील ज्ञानाने देहाच्या ठिकाणी जी लक्षणे उमटतात ती आता सांगतो. चांगले लक्ष
                            देऊन ऐक. ॥13-184॥
                        </p>
                    </div>
                </div>
                <div>
                    <div class="ovi">
                        <p>
                            तरी कवणेही विषयींचें । साम्य होणें न रुचे ।<br>संभावितपणाचें । वोझे जया ॥13-185॥
                        </p>
                    </div>
                    <div class="oviartha">
                        <p>
                            तर कोणत्याही बाबतीत कोणाचीही बरोबरी न करणे ज्याला आवडत नाही व मोठेपणाचे ज्याला ओझे वाटते
                            ॥13-185॥
                        </p>
                    </div>
                </div>
                <div>
                    <div class="ovi">
                        <p>
                            आथिलेचि गुण वानितां । मान्यपणें मानितां ।<br>योग्यतेचें येतां । रूप आंगा ॥13-186॥
                        </p>
                    </div>
                    <div class="oviartha">
                        <p>
                            त्याच्या अंगी असलेल्या गुणांचे वर्णन केले तर व तो खरोखर मानास योग्य आहे म्हणून त्यास मान देऊ
                            लागले तर अथवा लोकांनी मागण्याजोगी पात्रता आपल्या अंगी आली आहे अशी त्या पात्रतेची प्रगटता
                            झाली तर ॥13-186॥
                        </p>
                    </div>
                </div>
                <div>
                    <div class="ovi">
                        <p>
                            तैं गजबजों लागे कैसा । व्याधें रुंधला मृगु जैसा ।<br>कां बाहीं तरतां वळसा । दाटला जेवीं
                            ॥13-187॥
                        </p>
                    </div>
                    <div class="oviartha">
                        <p>
                            त्यावेळी तो कसा गडबडून जातो तर ज्याप्रमाणे पारध्याने चोहोकडून वेढलेले हरीण घाबरे होते अथवा
                            हातांनी पोहून जात असता तो पोहणारा मनुष्य ज्याप्रमाणे भोवर्‍यात सापडावा ॥13-187॥
                        </p>
                    </div>
                </div>
                <div>
                    <div class="ovi">
                        <p>
                            पार्था तेणें पाडें । सन्मानें जो सांकडे ।<br>गरिमेतें आंगाकडे । येवोंचि नेदी ॥13-188॥
                        </p>
                    </div>
                    <div class="oviartha">
                        <p>
                            अर्जुना तितक्या प्रमाणाने सन्मानाच्या योगाने ज्याला संकट वाटते आणि जो मोठेपणाला आपल्या
                            अंगाकडे येऊच देत नाही ॥13-188॥
                        </p>
                    </div>
                </div>
                <div>
                    <div class="ovi">
                        <p>
                            पूज्यता डोळां न देखावी । स्वकीर्ती कानीं नायकावी ।<br>हा अमुका ऐसी नोहावी । सेचि लोकां
                            ॥13-189॥
                        </p>
                    </div>
                    <div class="oviartha">
                        <p>
                            आपली पूज्यता आपण डोळ्यांनी पाहू नये आपली कीर्ति आपण कानांनी ऐकू नये हा एक मनुष्य आहे अशी
                            आपली लोकांना आठवणच होऊ नये ॥13-189॥
                        </p>
                    </div>
                </div>
                <div>
                    <div class="ovi">
                        <p>
                            तेथ सत्काराची कें गोठी । कें आदरा देईल भेटी ।<br>मरणेंसीं साटी । नमस्कारितां ॥13-190॥
                        </p>
                    </div>
                    <div class="oviartha">
                        <p>
                            असे ज्याला वाटते अशा पुरुषाच्या ठिकाणी सत्काराची गोष्ट कोठे आहे ? (म्हणजे अशा पुरुषाला आपला
                            सत्कार व्हावा असे कसे वाटेल ?) असा मनुष्य आदराला भेट कशी देईल ? (म्हणजे आपला आदर व्हावा अशी
                            कशी इच्छा करेल ? त्याला जर कोणी नमस्कार केला तर त्याला ते मरणासारखे वाटते. ॥13-190॥
                        </p>
                    </div>
                </div>
            </div>
            <div id="page20" class="page-content">
                <div>
                    <div class="ovi">
                        <p>
                            वाचस्पतीचेनि पाडें । सर्वज्ञता तरी जोडे ।<br>परी वेडिवेमाजीं दडे । महमेभेणें ॥13-191॥
                        </p>
                    </div>
                    <div class="oviartha">
                        <p>
                            बृहस्पतीच्या तोडीची सर्वज्ञता तर त्याला प्राप्त झालेली असते परंतु महत्वाच्या भीतीने तो वेडात
                            लपतो. ॥13-191॥
                        </p>
                    </div>
                </div>
                <div>
                    <div class="ovi">
                        <p>
                            चातुर्य लपवी । महत्त्व हारवी ।<br>पिसेपण मिरवी । आवडोनि ॥13-192॥
                        </p>
                    </div>
                    <div class="oviartha">
                        <p>
                            आपले ठिकाणी असलेले शहाणपण तो लपवून ठेवतो आपल्यात असलेला मोठेपणा बेपत्ता करून टाकतो. व मोठ्या
                            आवडीने वेडेपण लोकात दाखवतो. ॥13-192॥
                        </p>
                    </div>
                </div>
                <div>
                    <div class="ovi">
                        <p>
                            लौकिकाचा उद्वेगु । शास्त्रांवरी उबगु ।<br>उगेपणीं चांगु । आथी भरु ॥13-193॥
                        </p>
                    </div>
                    <div class="oviartha">
                        <p>
                            लोकात होणार्‍या प्रसिद्धीची ज्यास शिसारी असते व शास्त्रांचा वादविवाद करण्याचा ज्याला कंटाळा
                            असतो काही न करता उगाच राहण्यावर ज्याचा अतिशय भर असतो ॥13-193॥
                        </p>
                    </div>
                </div>
                <div>
                    <div class="ovi">
                        <p>
                            जगें अवज्ञाचि करावी । संबंधीं सोयचि न धरावी ।<br>ऐसी ऐसी जीवीं । चाड बहु ॥13-194॥
                        </p>
                    </div>
                    <div class="oviartha">
                        <p>
                            लोकांनी आपला अनादरच करावा व नातलगांनी आपला थाराच धरू नये (आपल्या नादी लागू नये) अशा प्रकारची
                            ज्याच्या जीवामधे फार इच्छा असते ॥13-194॥
                        </p>
                    </div>
                </div>
                <div>
                    <div class="ovi">
                        <p>
                            तळौटेपण बाणे । आंगीं हिणावो खेवणें ।<br>तें तेंचि करणें । बहुतकरुनी ॥13-195॥
                        </p>
                    </div>
                    <div class="oviartha">
                        <p>
                            ज्या कृतीच्या योगाने नम्रता अंगी बाणेल व स्वत:च्या ठिकाणी कमीपणा हे भूषण होईल त्या त्याच
                            गोष्टी बहुतेक तो करतो. ॥13-195॥
                        </p>
                    </div>
                </div>
                <div>
                    <div class="ovi">
                        <p>
                            हा जीतु ना नोहे । लोक कल्पी येणें भावें ।<br>तैसें जिणें होआवें । ऐसी आशा ॥13-196॥
                        </p>
                    </div>
                    <div class="oviartha">
                        <p>
                            ज्याच्या योगाने हा जिवंत आहे की नाही अशी लोक आपल्याविषयी कल्पना करतील अशा प्रकारचा आपला
                            आयुष्यक्रम असावा अशी त्यास आशा असते. ॥13-196॥
                        </p>
                    </div>
                </div>
                <div>
                    <div class="ovi">
                        <p>
                            पै चालतु कां नोहे । कीं वारेनि जातु आहे ।<br>जना ऐसा भ्रमु जाये । तैसें होईजे ॥13-197॥
                        </p>
                    </div>
                    <div class="oviartha">
                        <p>
                            पलीकडे असलेला तो चालतो आहे की नाही किंवा वार्‍यानेच जात आहे अशा प्रकारचा आपल्याविषयी जगात
                            भ्रम उत्पन्न व्हावा तसे आपण व्हावे असे त्यास वाटते. ॥13-197॥
                        </p>
                    </div>
                </div>
                <div>
                    <div class="ovi">
                        <p>
                            माझें असतेपण लोपो । नामरूप हारपो ।<br>मज झणें वासिपो । भूतजात ॥13-198॥
                        </p>
                    </div>
                    <div class="oviartha">
                        <p>
                            माझ्या असतेपणाचा लोप व्हावा (म्हणजे मी एक अमूक आहे अशी माझ्या अस्तित्वाची कोणास आठवणच होऊ
                            नये). माझे नाव व रूप नाहीसे व्हावे (म्हणजे माझे नाव अथवा रूप कोणाच्या डोळ्य़ासमोर येऊ नये)
                            कदाचित मला पाहून प्राणिमात्र भितील तर तसे होऊ नये ॥13-198॥
                        </p>
                    </div>
                </div>
                <div>
                    <div class="ovi">
                        <p>
                            ऐसीं जयाचीं नवसियें । जो नित्य एकांता जातु जाये ।<br>नामेंचि जो जिये । विजनाचेनि ॥13-199॥
                        </p>
                    </div>
                    <div class="oviartha">
                        <p>
                            याप्रमाणे ज्याचे नवस असतात व जो सदोदित एकांतामधे जात असतो व एकांताच्या नावानेच तो जगतो
                            (म्हणजे त्याला एकांत इतका आवडतो). ॥13-199॥
                        </p>
                    </div>
                </div>
                <div>
                    <div class="ovi">
                        <p>
                            वायू आणि तया पडे । गगनेंसीं बोलों आवडे ।<br>जीवें प्राणें झाडें । पढियंतीं जया ॥13-200॥
                        </p>
                    </div>
                    <div class="oviartha">
                        <p>
                            वायूचे व त्याचे पटते आकाशाशी बोलणे त्याला आवडते. (त्यास बोलण्याचा कंटाळा असतो). व ज्याला
                            झाडे ही जीवाप्रमाणे आवडतात. ॥13-200॥
                        </p>
                    </div>
                </div>
            </div>
            <div id="page21" class="page-content">
                <div>
                    <div class="ovi">
                        <p>
                            किंबहुना ऐसीं । चिन्हें जया देखसी ।<br>जाण तया ज्ञानेंसीं । शेज जाहली ॥13-201॥
                        </p>
                    </div>
                    <div class="oviartha">
                        <p>
                            फार काय सांगावे ? अशी लक्षणे तू ज्या पुरुषाच्या ठिकाणी पाहशील त्या पुरुषाचे व ज्ञानाचे एकच
                            अंथरुण झाले आहे असे तू समज. ॥13-201॥
                        </p>
                    </div>
                </div>
                <div>
                    <div class="ovi">
                        <p>
                            पैं अमानित्व पुरुषीं । तें जाणावें इहीं मिषीं ।<br>आतां अदंभाचिया वोळखीसी । सौरसु देवों
                            ॥13-202॥
                        </p>
                    </div>
                    <div class="oviartha">
                        <p>
                            साधकामधे असणारा अमानित्व हा जो गुण म्हणतात तो या लक्षणांनी जाणावा. आता अदंभाच्या ओळखीकरता
                            त्याच्या लक्षणांचा अभिप्राय सांगतो. ॥13-202॥
                        </p>
                    </div>
                </div>
                <div>
                    <div class="ovi">
                        <p>
                            तरी अदंभित्व ऐसें । लोभियाचें मन जैसें ।<br>जीवु जावो परी नुमसे । ठेविला ठावो ॥13-203॥
                        </p>
                    </div>
                    <div class="oviartha">
                        <p>
                            तर ऐक. अदंभित्व असे आहे. ज्याप्रमाणे लोभ्याचे मन आपल्या धनाविषयी इतके आसक्त असते की जीव गेला
                            अरी तो आपली धन ठेवलेली जागा सांगत नाही. ॥13-203॥
                        </p>
                    </div>
                </div>
                <div>
                    <div class="ovi">
                        <p>
                            तयापरी किरीटी । पडिलाही प्राणसंकटीं ।<br>तरी सुकृत न प्रकटी । आंगें बोलें ॥13-204॥
                        </p>
                    </div>
                    <div class="oviartha">
                        <p>
                            अर्जुना त्याप्रमाणे त्याच्या प्राणावर जरी संकट आले तथापि आपण केलेले पुण्यकर्म हे देहचेष्टेने
                            अथवा वाचेने उघड करत नाही. ॥13-204॥
                        </p>
                    </div>
                </div>
                <div>
                    <div class="ovi">
                        <p>
                            खडाणें आला पान्हा । पळवी जेवीं अर्जुना ।<br>कां लपवी पण्यांगना । वडिलपण ॥13-205॥
                        </p>
                    </div>
                    <div class="oviartha">
                        <p>
                            खोड्याळ गाईला आलेला पान्हा ती गाय जशी चोरते अथवा उतार वयाला आलेली वेश्या उतार वयाने रहाते
                            काय ? (तर नाही मग ती आपले उतार वय झाकते). ॥13-205॥
                        </p>
                    </div>
                </div>
                <div>
                    <div class="ovi">
                        <p>
                            आढ्यु आतुडे आडवीं । मग आढ्यता जेवीं हारवी ।<br>नातरी कुळवधू लपवी । अवेवांतें ॥13-206॥
                        </p>
                    </div>
                    <div class="oviartha">
                        <p>
                            श्रीमंत मनुष्य एकटा अरण्यात सापडला असता तो जसा आपली श्रीमंती लपवतो अथवा कुलीन स्त्री जशी
                            आपले अवयव झाकते ॥13-206॥
                        </p>
                    </div>
                </div>
                <div>
                    <div class="ovi">
                        <p>
                            नाना कृषीवळु आपुलें । पांघुरवी पेरिलें ।<br>तैसें झांकी निपजलें । दानपुण्य ॥13-207॥
                        </p>
                    </div>
                    <div class="oviartha">
                        <p>
                            अथवा शेतकरी पेरलेले बीज (जसे माती टाकून झाकतो ॥13-207॥
                        </p>
                    </div>
                </div>
                <div>
                    <div class="ovi">
                        <p>
                            वरिवरी देहो न पूजी । लोकांतें न रंजी ।<br>स्वधर्मु वाग्ध्वजीं । बांधों नेणे ॥13-208॥
                        </p>
                    </div>
                    <div class="oviartha">
                        <p>
                            वरवर देहाची पूजा करत नाही (लोकांना फासवणारा बाह्यवेष धारण करून देहाला सजवीत नाही) व
                            लोकांच्या मनाजोगते बोलून त्यांचे मनोरंजन करत नाही व आपण केलेला धर्म आपल्या वाचारूपी ध्वजेवर
                            बांधण्याचे त्यास माहीत नसते. (आपण केलेला धर्म तो आपल्या तोंडाने बोलून दाखवत नाही). ॥13-208॥
                        </p>
                    </div>
                </div>
                <div>
                    <div class="ovi">
                        <p>
                            परोपकारु न बोले । न मिरवी अभ्यासिलें ।<br>न शके विकूं जोडलें । स्फीतीसाठीं ॥13-209॥
                        </p>
                    </div>
                    <div class="oviartha">
                        <p>
                            आपण दुसर्‍यावर केलेल्या उपकाराचा तोंडाने उच्चार करत नाही आपण जो काही (वेदशास्त्र वगैरेचा
                            अभ्यास केला असेल त्याचा डौल मिरवीत नाही व आपली भरभराट व्हावी म्हणून जो आपण मिळवलेले पुण्य
                            विकण्यास धजत नाही ॥13-209॥
                        </p>
                    </div>
                </div>
                <div>
                    <div class="ovi">
                        <p>
                            शरीर भोगाकडे । पाहतां कृपणु आवडे ।<br>एर्‍हवीं धर्मविषयीं थोडें । बहु न म्हणे ॥13-210॥
                        </p>
                    </div>
                    <div class="oviartha">
                        <p>
                            तो आपल्या शरीराला जे (विषय) भोग देतो त्यावरून (त्याच्या उदारपणाचा) अंदाज केला तर तो कृपण आहे
                            असे वाटेल. याशिवाय धर्माच्या कामी त्याचे औदार्य पाहिले तर तो आपल्या जवळचे धन वगैरे खर्च
                            करण्यास थोडेफार असे म्हणत नाही. ॥13-210॥
                        </p>
                    </div>
                </div>
            </div>
            <div id="page22" class="page-content">
                <div>
                    <div class="ovi">
                        <p>
                            घरीं दिसे सांकड । देहींची आयती रोड ।<br>परी दानीं जया होड । सुरतरूसीं ॥13-211॥
                        </p>
                    </div>
                    <div class="oviartha">
                        <p>
                            घरामधे सर्व गोष्टींची टंचाई दिसते परंतु दानाच्या बाबतीत तो कल्पतरूशी प्रतिज्ञेने चढाओढ करतो.
                            ॥13-211॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना स्वधर्मीं थोरु । अवसरीं उदारु ।<br>आत्मचर्चे चतुरु । एर्‍हुवी वेडा ॥13-212॥
                        </p>
                    </div>
                    <div class="oviartha">
                        <p>
                            फार काय सांगावे ? स्वधर्मामधे तो थोर असतो. योग्य प्रसंगी तो उदार असतो आत्मचर्चा करण्यात
                            हुशार असतो. एरवी (इतर गोष्टीत तो वेडा असतो. ॥13-212॥
                        </p>
                    </div>
                </div>
                <div>
                    <div class="ovi">
                        <p>
                            केळीचें दळवाडें । हळू पोकळ आवडे ।<br>परी फळोनियां गाढें । रसाळ जैसें ॥13-213॥
                        </p>
                    </div>
                    <div class="oviartha">
                        <p>
                            केळीचे सर्व अंग हलके व पोकळ असे वाटते पण या केळीला फळे आल्यावर ते केळीचे सर्व अंग रसाने दाट
                            भरलेले असे वाटते. ॥13-213॥
                        </p>
                    </div>
                </div>
                <div>
                    <div class="ovi">
                        <p>
                            कां मेघांचें आंग झील । दिसे वारेनि जैसें जाईल ।<br>परी वर्षती नवल । घनवट तें ॥13-214॥
                        </p>
                    </div>
                    <div class="oviartha">
                        <p>
                            अथवा मेघाचे अंग पाहिले तर ते अगदी हलके व दिसण्यात वार्‍याने नाहीसे होईल असे वाटते पण तेच मेघ
                            एकदा का वर्षाव करायला लागले की जिकडे तिकडे आश्चर्यकारक रीतीने एकसारखे जलमय करून टाकतात.
                            ॥13-214॥
                        </p>
                    </div>
                </div>
                <div>
                    <div class="ovi">
                        <p>
                            तैसा जो पूर्णपणीं । पाहतां धाती आयणी ।<br>एर्‍हवीं तरी वाणी । तोचि ठावो ॥13-215॥
                        </p>
                    </div>
                    <div class="oviartha">
                        <p>
                            त्याप्रमाणे पूर्णतेच्या दृष्टीने तो पुरुष पाहिला तर इच्छा तृप्त होतात एरवी पाहिले तर
                            कमीपणाला तोच जागा आहे (त्याच्या येथे सर्व गोष्टींचे दारिद्र्य आहे. ॥13-215॥
                        </p>
                    </div>
                </div>
                <div>
                    <div class="ovi">
                        <p>
                            हें असो या चिन्हांचा । नटनाचु ठायीं जयाच्या ।<br>जाण ज्ञान तयाच्या । हातां चढें ॥13-216॥
                        </p>
                    </div>
                    <div class="oviartha">
                        <p>
                            हे वर्णन पुरे. या वर सांगितलेल्या गुणांचा उत्कर्ष ज्याचे ठिकाणी असेल त्याच्या हाताला ज्ञान
                            आले असे समज. ॥13-216॥
                        </p>
                    </div>
                </div>
                <div>
                    <div class="ovi">
                        <p>
                            पैं गा अदंभपण । म्हणितलें तें हें जाण ।<br>आतां आईक खूण । अहिंसेची ॥13-217॥
                        </p>
                    </div>
                    <div class="oviartha">
                        <p>
                            अर्जुना अदंभपण ते हे समज. आता अहिंसेचे लक्षण ऐक. ॥13-217॥
                        </p>
                    </div>
                </div>
                <div>
                    <div class="ovi">
                        <p>
                            तरी अहिंसा बहुतीं परीं । बोलिली असे अवधारीं ।<br>आपुलालिया मतांतरीं । निरूपिली ॥13-218॥
                        </p>
                    </div>
                    <div class="oviartha">
                        <p>
                            आपापल्या निरनिराळ्या मतांचे निरूपण करतांना पुष्कळ प्रकारांनी अनेक लोकांनी अहिंसा सांगितली
                            आहे. ऐक. ॥13-218॥
                        </p>
                    </div>
                </div>
                <div>
                    <div class="ovi">
                        <p>
                            परी ते ऐसी देखा । जैशा खांडूनियां शाखा ।<br>मग तयाचिया बुडुखा । कूंप कीजे ॥13-219॥
                        </p>
                    </div>
                    <div class="oviartha">
                        <p>
                            परंतु त्यांनी सांगितलेली ही अहिंसा ही जशा वृक्षाच्या फांद्या तोडून मग त्या शाखांनी
                            वृक्षाच्या बुडाशी (त्या वृक्षाच्या रक्षणार्थ कुंपण करावे तशी आहे. ॥13-219॥
                        </p>
                    </div>
                </div>
                <div>
                    <div class="ovi">
                        <p>
                            कां बाहु तोडोनि पचविजे । मग भूकेची पीडा राखिजे ।<br>नाना देऊळ मोडोनि कीजे । पौळी देवा
                            ॥13-220॥
                        </p>
                    </div>
                    <div class="oviartha">
                        <p>
                            किंवा हात तोडून तो विकावा व जे पैसे मिळतील त्यांनी भुकेची पीडा शांत करावी अथवा देऊळ मोडून
                            देवाच्या रक्षणाकरता देवळाच्या सामानाने आवाराची भिंत बांधावी. ॥13-220॥
                        </p>
                    </div>
                </div>
            </div>
            <div id="page23" class="page-content">
                <div>
                    <div class="ovi">
                        <p>
                            तैसी हिंसाचि करूनि अहिंसा । निफजविजे हा ऐसा ।<br>पैं पूर्वमीमांसा । निर्णो केला ॥13-221॥
                        </p>
                    </div>
                    <div class="oviartha">
                        <p>
                            त्याप्रमाणे हिंसाच करून अहिंसा उत्पन्न करावी असा हा निर्णय पूर्वमीमांसेने केला आहे. ॥13-221॥
                        </p>
                    </div>
                </div>
                <div>
                    <div class="ovi">
                        <p>
                            जे अवृष्टीचेनि उपद्रवें । गादलें विश्व आघवें ।<br>म्हणौनि पर्जन्येष्टी करावे । नाना याग
                            ॥13-222॥
                        </p>
                    </div>
                    <div class="oviartha">
                        <p>
                            पाऊस न पडल्यामुळे अतिशय पीडा होऊन त्यामुळे सर्व प्राणी जर्जर झाले म्हणजे त्यावर उपाय म्हणून
                            पाऊस पाडणारे पर्जन्येष्टी यज्ञ करावेत ॥13-222॥
                        </p>
                    </div>
                </div>
                <div>
                    <div class="ovi">
                        <p>
                            तंव तिये इष्टीचिया बुडीं । पशुहिंसा रोकडी ।<br>मग अहिंसेची थडी । कैंची दिसे ? ॥13-223॥
                        </p>
                    </div>
                    <div class="oviartha">
                        <p>
                            तर प्राण्यांच्या बचावाकरता करावयाच्या यज्ञामधे आरंभीच जनावरांचे प्रत्यक्षपणेच प्राण घेतले
                            जातात अशा स्थितीत अहिंसेचे पलीकडचे तीर कसे दिसणार ? ॥13-223॥
                        </p>
                    </div>
                </div>
                <div>
                    <div class="ovi">
                        <p>
                            पेरिजे नुसधी हिंसा । तेथ उगवैल काय अहिंसा ? ।<br>परी नवल बापा धिंवसा । या याज्ञिकांचा
                            ॥13-224॥
                        </p>
                    </div>
                    <div class="oviartha">
                        <p>
                            नुसती हिंसा पेरली असता तेथे अहिंसा उगवेल काय ? (तर नाही). परंतु याज्ञिकांचे धाडस आश्चर्यकारक
                            आहे. ॥13-224॥
                        </p>
                    </div>
                </div>
                <div>
                    <div class="ovi">
                        <p>
                            आणि आयुर्वेदु आघवा । तो याच मोहोरा पांडवा ।<br>जे जीवाकारणें करावा । जीवघातु ॥13-225॥
                        </p>
                    </div>
                    <div class="oviartha">
                        <p>
                            आणि सर्व आयुर्वेदही (वैद्यकशास्त्रही) अर्जुना याच धोरणचा आहे. कारण की एका जीवाचे रक्षण
                            करण्याकरता दुसर्‍या जीवाचा घात करावा असे तो प्रतिपादन करतो. ॥13-225॥
                        </p>
                    </div>
                </div>
                <div>
                    <div class="ovi">
                        <p>
                            नाना रोगें आहाळलीं । लोळतीं भूतें देखिलीं ।<br>ते हिंसा निवारावया केली । चिकित्सा कां
                            ॥13-226॥
                        </p>
                    </div>
                    <div class="oviartha">
                        <p>
                            नाना प्रकारच्या रोगांनी पोळलेले व त्या दु:खाने लोळत पडलेले प्राणी पाहिले व मग आयुर्वेदाने ती
                            हिंसा (दु:ख) निवारण करण्याकरता औषधांची योजना केली. ॥13-226॥
                        </p>
                    </div>
                </div>
                <div>
                    <div class="ovi">
                        <p>
                            तंव ते चिकित्से पहिलें । एकाचे कंद खणविले ।<br>एका उपडविलें । समूळीं सपत्रीं ॥13-227॥
                        </p>
                    </div>
                    <div class="oviartha">
                        <p>
                            तो औषधयोजनेत पहिल्याप्रथम कित्येक झाडांचे कंद खाणवले व कित्येकांना मुळांसकट व पानांसकट
                            उपटविले. ॥13-227॥
                        </p>
                    </div>
                </div>
                <div>
                    <div class="ovi">
                        <p>
                            एकें आड मोडविली । अजंगमाची खाल काढविली ।<br>एकें गर्भिणी उकडविली । पुटामाजीं ॥13-228॥
                        </p>
                    </div>
                    <div class="oviartha">
                        <p>
                            काही झाडे मध्येच मोडली (म्हणजे त्याच्या मधल्या भागाचा औषधात उपयोग केला.) काही झाडांची साल
                            काढवली व काही फळ देण्य़ाच्या बेतात असलेल्या वनस्पती त्यावर क्षाराचे वगैरे कसले तरी थर देऊन
                            उकडविल्या ॥13-228॥
                        </p>
                    </div>
                </div>
                <div>
                    <div class="ovi">
                        <p>
                            अजातशत्रु तरुवरां । सर्वांगीं देवविल्या शिरा ।<br>ऐसे जीव घेऊनि धनुर्धरा । कोरडे केले
                            ॥13-229॥
                        </p>
                    </div>
                    <div class="oviartha">
                        <p>
                            (ज्यांनी) कोणाचे केव्हाच वाकडे केले नाही म्हणून ज्यांना शत्रु उत्पन्न झाला नाही अशा
                            बिचार्‍या झाडांना (त्याचा चीक काढण्याकरता) त्यांच्या सर्वांगावर भेगा पाडून याप्रमाणे अर्जुना
                            त्या वृक्षांचे जीव घेऊन त्यांना कोरडे केले. ॥13-229॥
                        </p>
                    </div>
                </div>
                <div>
                    <div class="ovi">
                        <p>
                            आणि जंगमाही हात । लाऊनि काढिलें पित्त ।<br>मग राखिले शिणत । आणिक जीव ॥13-230॥
                        </p>
                    </div>
                    <div class="oviartha">
                        <p>
                            आणि हालचाल करणार्‍या प्राण्यांसही हात घालून त्यांचे पित्त काढून मग त्या योगाने रोगांनी पीडित
                            अशा दुसर्‍या जीवांचे रक्षण केले. ॥13-230॥
                        </p>
                    </div>
                </div>
            </div>
            <div id="page24" class="page-content">
                <div>
                    <div class="ovi">
                        <p>
                            अहो वसतीं धवळारें । मोडूनि केलीं देव्हारें ।<br>नागवूनि वेव्हारें । गवांदी घातली ॥13-231॥
                        </p>
                    </div>
                    <div class="oviartha">
                        <p>
                            अहो रहाती घरे मोडून त्या घराच्या सामानाने देऊळ व देव्हारे केले व व्यवहारात लोकांना फसवून
                            लुटून जे द्रव्य मिळवले त्या द्रव्याच्या योगाने अन्नसत्र घातले. ॥13-231॥
                        </p>
                    </div>
                </div>
                <div>
                    <div class="ovi">
                        <p>
                            मस्तक पांघुरविलें । तंव तळवटीं उघडें पडलें ।<br>घर मोडोनि केले । मांडव पुढें ॥13-232॥
                        </p>
                    </div>
                    <div class="oviartha">
                        <p>
                            डोक्यास गुंडाळण्याकरता नेसलेले वस्त्र सोडून जर ते मस्तकास बांधले तर शरीराचा खालचा भाग उघडा
                            पडतो अथवा जसे घर मोडून त्या घरापुढे मांडव केले ॥13-232॥
                        </p>
                    </div>
                </div>
                <div>
                    <div class="ovi">
                        <p>
                            नाना पांघुरणें । जाळूनि जैसें तापणें ।<br>जालें आंगधुणें । कुंजराचें ॥13-233॥
                        </p>
                    </div>
                    <div class="oviartha">
                        <p>
                            अथवा पांघरुणे जाळून मग जसा शेक घेणे किंवा हत्तीचे जसे अंगधुणे झाले (हत्ती हा स्नान
                            केल्याबरोबर आपल्या ओल्या अंगावर सोंडेने माती घेऊन जास्त मलीन होतो) ॥13-233॥
                        </p>
                    </div>
                </div>
                <div>
                    <div class="ovi">
                        <p>
                            नातरी बैल विकूनि गोठा । पुंसा लावोनि बांधिजे गांठा ।<br>इया करणी कीं चेष्टा ? । काइ हसों
                            ॥13-234॥
                        </p>
                    </div>
                    <div class="oviartha">
                        <p>
                            बैल विकून जसा गोठा बांधावा अथवा राघूस हाकून देऊन मग पिंजरा तयार करावा असल्या कृतींना योग्य
                            करणे म्हणावे किंवा चेष्टा म्हणाव्यात ? का याला हसावे ? ॥13-234॥
                        </p>
                    </div>
                </div>
                <div>
                    <div class="ovi">
                        <p>
                            एकीं धर्माचिया वाहणी । गाळूं आदरिलें पाणी ।<br>तंव गाळितया आहाळणीं । जीव मेले ॥13-235॥
                        </p>
                    </div>
                    <div class="oviartha">
                        <p>
                            कित्येकांनी धर्ममार्ग म्हणून पाणी गाळण्याला आरंभ केला तेव्हा गाळण्याच्या तापाने जीव मेले.
                            ॥13-235॥
                        </p>
                    </div>
                </div>
                <div>
                    <div class="ovi">
                        <p>
                            एक न पचवितीचि कण । इये हिंसेचे भेण ।<br>तेथ कदर्थले प्राण । तेचि हिंसा ॥13-236॥
                        </p>
                    </div>
                    <div class="oviartha">
                        <p>
                            कित्येक या हिंसेच्या भयाने धान्य शिजवीत नाहीत (तर कोरडेच धान्य खातात. ते कच्चे धान्य त्यास
                            पचत नसल्यामुळे) त्यांचे प्राण कासावीस होतात हीच हिंसा होय. ॥13-236॥
                        </p>
                    </div>
                </div>
                <div>
                    <div class="ovi">
                        <p>
                            एवं हिंसाचि अहिंसा । कर्मकांडीं हा ऐसा ।<br>सिद्धांतु सुमनसा । वोळखें तूं ॥13-237॥
                        </p>
                    </div>
                    <div class="oviartha">
                        <p>
                            याप्रमाणे हे चांगल्या मनाच्या अर्जुना हिंसेलाच अहिंसा ठरवण्याचा असा हा कर्मकांडात सिद्धांत
                            आहे तो तू नीट समजून ठेव. ॥13-237॥
                        </p>
                    </div>
                </div>
                <div>
                    <div class="ovi">
                        <p>
                            पहिलें अहिंसेचें नांव । आम्हीं केलें जंव ।<br>तंव स्फूर्ति बांधली हांव । इये मती ॥13-238॥
                        </p>
                    </div>
                    <div class="oviartha">
                        <p>
                            जेव्हा आम्ही पहिल्या प्रथम अहिंसेच्या नावाचा उच्चार केला तेव्हा ही मते सांगावीत अशी
                            स्फूर्तीला हाव झाली ॥13-238॥
                        </p>
                    </div>
                </div>
                <div>
                    <div class="ovi">
                        <p>
                            तरि कैसेनि इयेतें गाळावें । म्हणौनि पडिलें बोलावें ।<br>तेवींचि तुवांही जाणावें । ऐसा भावो
                            ॥13-239॥
                        </p>
                    </div>
                    <div class="oviartha">
                        <p>
                            तर या मतांना कसे गाळावे ? म्हणून आम्हाला बोलणे भाग पडले. त्याच प्रमाणे तुलाही निरनिराळी मते
                            माहीत व्हावीत असा हे प्रतिपादन करण्याचा आमचा हेतु होता. ॥13-239॥
                        </p>
                    </div>
                </div>
                <div>
                    <div class="ovi">
                        <p>
                            बहुतकरूनि किरीटी । हाचि विषो इये गोठी ।<br>एर्‍हवी कां आडवाटीं । धाविजैल गा ? ॥13-240॥
                        </p>
                    </div>
                    <div class="oviartha">
                        <p>
                            अर्जुना बहुतकरून या अहिंसे संबंधी काही बोलावयास लागले की त्या प्रतिपादनात हाच (वर सांगितलेला
                            हिंसात्मक अहिंसांचा) विषय आढळतो. (म्हणून आम्ही त्याची चर्चा केली). नाहीतर हाती घेतलेल्या
                            विषयाच्या प्रतिपादनाचा धोपट मार्ग सोडून मतमतांतरे सांगण्याच्या आडवाटेला कशाला जावे लागले
                            असते ? ॥13-240॥
                        </p>
                    </div>
                </div>
            </div>
            <div id="page25" class="page-content">
                <div>
                    <div class="ovi">
                        <p>
                            आणि स्वमताचिया निर्धारा- । लागोनियां धनुर्धरा ।<br>प्राप्तां मतांतरां । निर्वेचु कीजे
                            ॥13-241॥
                        </p>
                    </div>
                    <div class="oviartha">
                        <p>
                            आणि अर्जुना आपल्या स्वत:च्या मताच्या निश्चयाकरता जी दुसरी मते विचारात घेणे जरूर असेल
                            त्यांचाही निर्णय केलाच पाहिजे. ॥13-241॥
                        </p>
                    </div>
                </div>
                <div>
                    <div class="ovi">
                        <p>
                            ऐसी हे अवधारीं । निरूपिती परी ।<br>आतां ययावरी । मुख्य जें गा ॥13-242॥
                        </p>
                    </div>
                    <div class="oviartha">
                        <p>
                            याप्रमाणे ही निरूपण करण्याची पद्धति आहे असे समज. आता अर्जुना यानंतर मुख्य जे ॥13-242॥
                        </p>
                    </div>
                </div>
                <div>
                    <div class="ovi">
                        <p>
                            तें स्वमत बोलिजैल । अहिंसे रूप किजैल ।<br>जेणें उठलिया आंतुल । ज्ञान दिसे ॥13-243॥
                        </p>
                    </div>
                    <div class="oviartha">
                        <p>
                            ते आमचे मत सांगण्यात येईल. अहिंसेची नीट कल्पना येईल असे लक्षण करण्यात येईल. ही अहिंसा
                            चित्तात प्रगट झाली असता त्या ज्ञान आहे असे दिसेल. ॥13-243॥
                        </p>
                    </div>
                </div>
                <div>
                    <div class="ovi">
                        <p>
                            परिइ तें अधिष्ठिलेनि आंगें । जाणिजे आचरतेनि बगें ।<br>जैसी कसवटी सांगे । वानियातें ॥13-244॥
                        </p>
                    </div>
                    <div class="oviartha">
                        <p>
                            पण ज्याप्रमाणे कसोटी सोन्याच्या कसाला सांगते त्याप्रमाणे अहिंसेने वास्तव्य केलेल्या
                            शरीराच्या आचरणाच्या रीतीवरून त्या शरीरात अहिंसा रहात आहे असे जाणले जाते. ॥13-244॥
                        </p>
                    </div>
                </div>
                <div>
                    <div class="ovi">
                        <p>
                            तैसें ज्ञानामनाचिये भेटी । सरिसेंचि अहिंसेचें बिंब उठी ।<br>तेंचि ऐसें किरीटी । परिस आतां
                            ॥13-245॥
                        </p>
                    </div>
                    <div class="oviartha">
                        <p>
                            त्याप्रमाणे ज्ञानामनाच्या भेटीबरोबरच (मनात ज्ञान उत्पन्न झाल्याबरोबर) अहिंसेचे चित्र उमटते
                            ते चित्र असे असते. अर्जुना ऐक. ॥13-245॥
                        </p>
                    </div>
                </div>
                <div>
                    <div class="ovi">
                        <p>
                            तरी तरंगु नोलांडितु । लहरी पायें न फोडितु ।<br>सांचलु न मोडितु । पाणियाचा ॥13-246॥
                        </p>
                    </div>
                    <div class="oviartha">
                        <p>
                            तर लाटांचे उल्लंघन न करता किंवा पायाने त्यांना न मोडता व पाण्याचा आवाज (खळखळ) न मोडू देता
                            ॥13-246॥
                        </p>
                    </div>
                </div>
                <div>
                    <div class="ovi">
                        <p>
                            वेगें आणि लेसा । दिठी घालूनि आंविसा ।<br>जळीं बकु जैसा । पाउल सुये ॥13-247॥
                        </p>
                    </div>
                    <div class="oviartha">
                        <p>
                            वेगाने व फार जपून आमिषावर दृष्टि ठेऊन बगळा जसा पाण्यात पाय घालतो ॥13-247॥
                        </p>
                    </div>
                </div>
                <div>
                    <div class="ovi">
                        <p>
                            कां कमळावरी भ्रमर । पाय ठेविती हळुवार ।<br>कुचुंबैल केसर । इया शंका ॥13-248॥
                        </p>
                    </div>
                    <div class="oviartha">
                        <p>
                            अथवा भ्रमर जसे कमळावर कमळातील तंतू चुरगळतील या शंकेने नाजूक रीतीने पाय ठेवतात ॥13-248॥
                        </p>
                    </div>
                </div>
                <div>
                    <div class="ovi">
                        <p>
                            तैसे परमाणु पां गुंतले । जाणूनि जीव सानुले ।<br>कारुण्यामाजीं पाउलें । लपवूनि चाले ॥13-249॥
                        </p>
                    </div>
                    <div class="oviartha">
                        <p>
                            त्याप्रमाणे परमाणूंमधे लहान जीव आहेत असे जाणून दयेमधे आपली पाऊले लपवून चालतो. ॥13-249॥
                        </p>
                    </div>
                </div>
                <div>
                    <div class="ovi">
                        <p>
                            ते वाट कृपेची करितु । ते दिशाचि स्नेह भरितु ।<br>जीवातळीं आंथरितु । आपुला जीवु ॥13-250॥
                        </p>
                    </div>
                    <div class="oviartha">
                        <p>
                            तो ज्या रस्त्याने चालतो तो रस्ताच कृपेने भरतो व ज्या बाजूकडे त्याची नजर जाते ती दिशाच
                            प्रेमाने भरलेली करतो व प्राण्यांच्या खाली आपला स्वत:चा प्राण अंथरतो (मग त्यावर चालतो).
                            ॥13-250॥
                        </p>
                    </div>
                </div>
            </div>
            <div id="page26" class="page-content">
                <div>
                    <div class="ovi">
                        <p>
                            ऐसिया जतना । चालणें जया अर्जुना ।<br>हें अनिर्वाच्य परिमाणा । पुरिजेना ॥13-251॥
                        </p>
                    </div>
                    <div class="oviartha">
                        <p>
                            अर्जुना अशा रीतीने जपून ज्याचे चालणे असते त्या चालण्याचे वर्णन करता येत नाही आणि ते चालणे
                            अमक्यासारखे आहे म्हणून प्रमाण दिले तर ते पुरे पडत नाही. ॥13-251॥
                        </p>
                    </div>
                </div>
                <div>
                    <div class="ovi">
                        <p>
                            पैं मोहाचेनि सांगडें । लासी पिलीं धरी तोंडें ।<br>तेथ दांतांचे आगरडे । लागती जैसे ॥13-252॥
                        </p>
                    </div>
                    <div class="oviartha">
                        <p>
                            जेव्हा मांजरी मोहाच्या योगाने आपले पिल्लू आपल्या तोंडात धरते त्यावेळी त्या पिल्लास जशी
                            तिच्या दातांची टोके लागतात (मांजरीने दातांनी पिल्लू जरी बळकट धरलेले असते त्यावेळी त्या
                            पिल्लास जशी तिच्या दाताची टोके लागत नाहीत) ॥13-252॥
                        </p>
                    </div>
                </div>
                <div>
                    <div class="ovi">
                        <p>
                            कां स्नेहाळु माये । तान्हयाची वास पाहे ।<br>तिये दिठी आहे । हळुवार जें ॥13-253॥
                        </p>
                    </div>
                    <div class="oviartha">
                        <p>
                            अथवा प्रेमळ आई जशी आपल्या तान्ह्या मुलाची वाट पहाते त्या दृष्टीमधे जो नाजुकपणा असतो ॥13-253॥
                        </p>
                    </div>
                </div>
                <div>
                    <div class="ovi">
                        <p>
                            नाना कमळदळें । डोलविजती ढाळें ।<br>तो जेणें पाडें बुबुळें । वारा घेपे ॥13-254॥
                        </p>
                    </div>
                    <div class="oviartha">
                        <p>
                            अथवा वारा घेण्याकरता कमळाचे फूल हळू हळू हलवले असता त्यापासून निघालेला वारा तो ज्याप्रमाणे
                            डोळ्याच्या बुबुळास मोठा सुखकर वाटतो (बुबुळास खुपत नाही) ॥13-254॥
                        </p>
                    </div>
                </div>
                <div>
                    <div class="ovi">
                        <p>
                            तैसेनि मार्दवें पाय । भूमीवरी न्यसीतु जाय ।<br>लागती तेथ होय । जीवां सुख ॥13-255॥
                        </p>
                    </div>
                    <div class="oviartha">
                        <p>
                            तितक्या मऊपणाने भूमीवर पाय ठेवीत तो जातो. ते पाय जेथे लागतील तेथे लोकांना सुख होते. ॥13-255॥
                        </p>
                    </div>
                </div>
                <div>
                    <div class="ovi">
                        <p>
                            ऐसिया लघिमा चालतां । कृमि कीटक पंडुसुता ।<br>देखे तरी माघौता । हळूचि निघे ॥13-256॥
                        </p>
                    </div>
                    <div class="oviartha">
                        <p>
                            अर्जुना अशा हळूवारपणाने चालत असतांना कृमीकीटक पाहिले तर हळूच माघारा फिरतो. ॥13-256॥
                        </p>
                    </div>
                </div>
                <div>
                    <div class="ovi">
                        <p>
                            म्हणे पावो धडफडील । तरी स्वामीची निद्रा मोडैल ।<br>रचलेपणा पडैल । झोती हन ॥13-257॥
                        </p>
                    </div>
                    <div class="oviartha">
                        <p>
                            तो म्हणतो पाय जोराने पडल्यामुळे आवाज निघाला तर (सर्व भूतांना व्यापून असलेल्या) प्रभूची झोप
                            मोडेल व असलेल्या सुखरूपतेस विक्षेप येईल. ॥13-257॥
                        </p>
                    </div>
                </div>
                <div>
                    <div class="ovi">
                        <p>
                            इया काकुळती । वाहणी घे माघौती ।<br>कोणेही व्यक्ती । न वचे वरी ॥13-258॥
                        </p>
                    </div>
                    <div class="oviartha">
                        <p>
                            या करुणेने मागे परततो व कोणत्याही व्यक्तीवर (प्राण्यावर) पाय ठेवीत नाही. ॥13-258॥
                        </p>
                    </div>
                </div>
                <div>
                    <div class="ovi">
                        <p>
                            जीवाचेनि नांवें । तृणातेंही नोलांडवे ।<br>मग न लेखितां जावें । हे कें गोठी ? ॥13-259॥
                        </p>
                    </div>
                    <div class="oviartha">
                        <p>
                            गवताच्या काडीत जीव आहे असे समजून ती ओलांडीत नाही (तुडवून जात नाही). मग समोर प्राणी
                            पाहिल्यावर त्याला न जुमानता तो त्याला तुडवीत जाईल ही गोष्ट कोठली ? ॥13-259॥
                        </p>
                    </div>
                </div>
                <div>
                    <div class="ovi">
                        <p>
                            मुंगिये मेरु नोलांडवे । मशका सिंधु न तरवे ।<br>तैसा भेटलियां न करवे । अतिक्रमु ॥13-260॥
                        </p>
                    </div>
                    <div class="oviartha">
                        <p>
                            मुंगीला ज्याप्रमाणे मेरु पर्वताचे उल्लंघन करता येत नाही चिलटाला ज्याप्रमाणे समुद्र तरून जाता
                            येत नाही त्याप्रमाणे कोणताही प्राणी भेटला असता त्याच्याने उल्लंघन करवत नाही. ॥13-260॥
                        </p>
                    </div>
                </div>

            </div>
            <div id="page27" class="page-content">
                <div>
                    <div class="ovi">
                        <p>
                            ऐसी जयाची चाली । कृपाफळी फळा आली ।<br>देखसी जियाली । दया वाचे ॥13-261॥
                        </p>
                    </div>
                    <div class="oviartha">
                        <p>
                            अहिंसकाचे बोलणे = याप्रमाणे ज्याची चालण्याची रीत कृपारूपी फाळांनी फाळाला आली व जेथे वाचेमधे
                            दया जगलेली तू पहाशील. ॥13-261॥
                        </p>
                    </div>
                </div>
                <div>
                    <div class="ovi">
                        <p>
                            स्वयें श्वसणेंचि सुकुमार । मुख मोहाचें माहेर ।<br>माधुर्या जाहले अंकुर । दशन तैसे ॥13-262॥
                        </p>
                    </div>
                    <div class="oviartha">
                        <p>
                            स्वत: श्वासोच्छ्वास नाजूक रीतीने करतो त्याचे मुख प्रीतीचे माहेर असते व त्याचे दात हे जणुकाय
                            मधुरपणाला अंकुरच फुटले आहेत ! ॥13-262॥
                        </p>
                    </div>
                </div>
                <div>
                    <div class="ovi">
                        <p>
                            पुढां स्नेह पाझरे । माघां चालती अक्षरें ।<br>शब्द पाठीं अवतरे । कृपा आधीं ॥13-263॥
                        </p>
                    </div>
                    <div class="oviartha">
                        <p>
                            (तो कोणाशी बोलत असता) पुढे प्रेम पाझरते व मागून अक्षरे चालतात आणि कृपा आधी प्रगट होते व शब्द
                            मागून प्रगट होतात. ॥13-263॥
                        </p>
                    </div>
                </div>
                <div>
                    <div class="ovi">
                        <p>
                            तंव बोलणेंचि नाहीं । बोलों म्हणे जरी कांहीं ।<br>तरी बोल कोणाही । खुपेल कां ॥13-264॥
                        </p>
                    </div>
                    <div class="oviartha">
                        <p>
                            अगोदर त्याचे कोणाशी बोलणेच नसते आणि जर काही कोणाशी बोलू म्हणेल (बोलण्याचे मनात आणेल) तर आपले
                            बोलणे कोणाला खुपेल का (लागेल का) (अशी त्याच्या मनात शंका येते). ॥13-264॥
                        </p>
                    </div>
                </div>
                <div>
                    <div class="ovi">
                        <p>
                            बोलतां अधिकुही निघे । तरी कोण्हाही वर्मीं न लगे ।<br>आणि कोण्हासि न रिघे । शंका मनीं
                            ॥13-265॥
                        </p>
                    </div>
                    <div class="oviartha">
                        <p>
                            (त्याला असे वाटत असते की) यदा कदाचित बोलतांना काही जास्त बोलणे झाले तर ते कोणाच्या वर्मी तर
                            लागणार नाही ना ? आणि त्या जास्त बोलण्याने कोणाच्या मनात शंका तर येणार नाही ना ? ॥13-265॥
                        </p>
                    </div>
                </div>
                <div>
                    <div class="ovi">
                        <p>
                            मांडिली गोठी हन मोडैल । वासिपैल कोणी उडैल ।<br>आइकोनिचि वोवांडिल । कोण्ही जरी ॥13-266॥
                        </p>
                    </div>
                    <div class="oviartha">
                        <p>
                            कोणी एखाद्या गोष्टीविषयी आरंभलेल्या बोलण्याचा रंग आपल्या बोलण्याने बिघडेल कोणी भिईल कोणी
                            दचकून उठेल आणि आपले बोलणे ऐकूनच कोणी त्या बोलण्याची उपेक्ष करील ॥13-266॥
                        </p>
                    </div>
                </div>
                <div>
                    <div class="ovi">
                        <p>
                            तरी दुवाळी कोणा नोहावी । भुंवई कवणाची नुचलावी ।<br>ऐसा भावो जीवीं । म्हणौनि उगा ॥13-267॥
                        </p>
                    </div>
                    <div class="oviartha">
                        <p>
                            तरी आपल्या बोलण्याने कोणास क्लेश होऊ नयेत (अथ्यवा रागाने) कोणाची भिवई उचलू नये असा त्याच्या
                            मनात अभिप्राय असतो म्हणून तो उगा असतो ॥13-267॥
                        </p>
                    </div>
                </div>
                <div>
                    <div class="ovi">
                        <p>
                            मग प्रार्थिला विपायें । जरी लोभें बोलों जाये ।<br>तरी परिसतया होये । मायबापु ॥13-268॥
                        </p>
                    </div>
                    <div class="oviartha">
                        <p>
                            मग आपण बोलावे अशी कोणी कदाचित प्रार्थना कोणी केल्यास तो प्रेमाने बोलायला लागला तर त्याचे
                            बोलणे जे ऐकतात त्यांना तो आपला आईबापच आहे की काय असे वाटते. ॥13-268॥
                        </p>
                    </div>
                </div>
                <div>
                    <div class="ovi">
                        <p>
                            कां नादब्रह्मचि मुसे आलें । कीं गंगापय असललें ।<br>पतिव्रते आलें । वार्धक्य जैसे ॥13-269॥
                        </p>
                    </div>
                    <div class="oviartha">
                        <p>
                            त्याचे बोलणे म्हणजे जणु काय नादब्रह्मच आकार धरून आले (असे मधुर) किंवा गंगेचे पाणीच उसळले
                            (असे पवित्र) अथवा पतिव्रतेला जसे काही म्हातारपण आले आहे ॥13-269॥
                        </p>
                    </div>
                </div>
                <div>
                    <div class="ovi">
                        <p>
                            तैसें साच आणि मवाळ । मितले आणि रसाळ ।<br>शब्द जैसे कल्लोळ । अमृताचे ॥13-270॥
                        </p>
                    </div>
                    <div class="oviartha">
                        <p>
                            त्याप्रमाणे खरे आणि मऊ (कोणास न खुपणारे) मोजके परंतु सरळ त्याचे बोलणे म्हणजे जशा काही
                            अमृताच्या लाटाच. ॥13-270॥
                        </p>
                    </div>
                </div>
            </div>
            <div id="page28" class="page-content">
                <div>
                    <div class="ovi">
                        <p>
                            विरोधुवादुबळु । प्राणितापढाळु ।<br>उपहासु छळु । वर्मस्पर्शु ॥13-271॥
                        </p>
                    </div>
                    <div class="oviartha">
                        <p>
                            उपरोधिक बोलणे तंट्यास उत्तेजन देणे प्राण्यात पाप उत्पन्न करण्यास वाहवणे टर उडवणे टाकून बोलणे
                            वर्मास झोंबणारे शब्द बोलणे ॥13-271॥
                        </p>
                    </div>
                </div>
                <div>
                    <div class="ovi">
                        <p>
                            आटु वेगु विंदाणु । आशा शंका प्रतारणु ।<br>हे संन्यासिले अवगुणु । जया वाचा ॥13-272॥
                        </p>
                    </div>
                    <div class="oviartha">
                        <p>
                            हट्ट आवेश कपट आशा लावणे संशयात पाडणे फसवेगिरी (वगैरे) हे जे बोलण्यातील दोष आहेत त्या
                            सर्वांचा ज्या वाचेने पूर्णपणे त्याग केलेला असतो. ॥13-272॥
                        </p>
                    </div>
                </div>
                <div>
                    <div class="ovi">
                        <p>
                            आणि तयाचि परी किरीटी । थाउ जयाचिये दिठी ।<br>सांडिलिया भ्रुकुटी । मोकळिया ॥13-273॥
                        </p>
                    </div>
                    <div class="oviartha">
                        <p>
                            अहिंसकाची दृष्टी = आणि अर्जुना त्याचप्रमाणे ज्याच्या दृष्टीची स्थिती आहे व ज्याच्या भिवया
                            मोकळ्या टाकलेल्या आहेत (म्हणजे ज्याने रागाने भिवया चढवल्या नाहीत) ॥13-273॥
                        </p>
                    </div>
                </div>
                <div>
                    <div class="ovi">
                        <p>
                            कां जे भूतीं वस्तु आहे । तियें रुपों शके विपायें ।<br>म्हणौनि वासु न पाहे । बहुतकरूनी
                            ॥13-274॥
                        </p>
                    </div>
                    <div class="oviartha">
                        <p>
                            प्राणिमात्रामधे वस्तु (परब्रह्म) आहे तिला कदाचित आपली दृष्टी बोचण्याचा संभव आहे म्हणून
                            बहुतकरून तो कोणाकडे पहात नाही ॥13-274॥
                        </p>
                    </div>
                </div>
                <div>
                    <div class="ovi">
                        <p>
                            ऐसाही कोणे एके वेळे । भीतरले कृपेचेनि बळें ।<br>उघडोनियां डोळे । दृष्टी घाली ॥13-275॥
                        </p>
                    </div>
                    <div class="oviartha">
                        <p>
                            असाही कोणी एका वेळेला आतल्या कृपेच्या जोराने डोळे उघडून त्याने कोणाकडे दृष्टी घातली ॥13-275॥
                        </p>
                    </div>
                </div>
                <div>
                    <div class="ovi">
                        <p>
                            तरी चंद्रबिंबौनि धारा । निघतां नव्हती गोचरा ।<br>परि एकसरें चकोरां । निघती दोंदें ॥13-276॥
                        </p>
                    </div>
                    <div class="oviartha">
                        <p>
                            तर चंद्रबिंबातून निघणार्‍या अमृताच्या धारा जरी निघतांना डोळ्याना दिसत नाहीत परंतु त्या
                            धारांच्या योगाने चकोर पक्षांना एकसारखी दोंदे निघतात (चकोर पक्षी पुष्ट होतात). ॥13-276॥
                        </p>
                    </div>
                </div>
                <div>
                    <div class="ovi">
                        <p>
                            तैसें प्राणियांसि होये । जरी तो कहींवासु पाहे ।<br>तया अवलोकनाची सोये । कूर्मींही नेणे
                            ॥13-277॥
                        </p>
                    </div>
                    <div class="oviartha">
                        <p>
                            त्याप्रमाणे त्याने जर कोणा प्राण्याकदे पाहिले तर तसे होते. त्या पहाण्याचा प्रकार कासवीसुद्धा
                            जाणत नाही. ॥13-277॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना ऐसी । दिठी जयाची भूतांसी ।<br>करही देखसी । तैसेचि ते ॥13-278॥
                        </p>
                    </div>
                    <div class="oviartha">
                        <p>
                            फार काय सांगावे ? याप्रमाणे ज्याची दृष्टी प्राण्याकडे असते व त्याचे जे हात आहेत तेही तसेच
                            आहेत असे तुझ्या दृष्टीस पडेल ॥13-278॥
                        </p>
                    </div>
                </div>
                <div>
                    <div class="ovi">
                        <p>
                            तरी होऊनियां कृतार्थ । राहिले सिद्धांचे मनोरथ ।<br>तैसे जयाचे हात । निर्व्यापार ॥13-279॥
                        </p>
                    </div>
                    <div class="oviartha">
                        <p>
                            अहिंसकाची कृती = सिद्ध पुरुषाचे मनोरथ ज्याप्रमाणे कृतार्थ होऊन रहातात. (म्हणजे सिद्ध
                            पुरुषांचे मन जसे कर्तव्यशून्य झालेले असते) त्याप्रमाणे ज्याचे हात चेष्टारहित असतात.
                            (व्यापाररहित असतात). ॥13-279॥
                        </p>
                    </div>
                </div>
                <div>
                    <div class="ovi">
                        <p>
                            अक्षमें आणि संन्यासिलें । कीं निरिंधन आणि विझालें ।<br>मुकेनि घेतलें । मौन जैसें ॥13-280॥
                        </p>
                    </div>
                    <div class="oviartha">
                        <p>
                            अगोदरच आंधळा आणखी त्याने पहाण्याचे टाकले अथवा आधीच काष्ठरहित अग्नि आणि पुन्हा तो विझलेला
                            किंवा मुळचाच मुका व त्यात आणखी मौनव्रत घेतलेले ॥13-280॥
                        </p>
                    </div>
                </div>
            </div>
            <div id="page29" class="page-content">
                <div>
                    <div class="ovi">
                        <p>
                            तयापरी कांहीं । जयां करां करणें नाहीं ।<br>जे अकर्तयाच्या ठायीं । बैसों येती ॥13-281॥
                        </p>
                    </div>
                    <div class="oviartha">
                        <p>
                            अर्जुना त्याप्रमाणे ज्या हातांना काही करावयाचे राहिलेले नाही कारण काहीच कर्तव्य न उरलेल्या
                            सिद्ध पुरुषाचे ठिकाणी ते राहावयास येतात. ॥13-281॥
                        </p>
                    </div>
                </div>
                <div>
                    <div class="ovi">
                        <p>
                            आसुडैल वारा । नख लागेल अंबरा ।<br>इया बुद्धी करां । चळों नेदी ॥13-282॥
                        </p>
                    </div>
                    <div class="oviartha">
                        <p>
                            वार्‍याला झटका बसेल व आकाशाला नख लागेल अशा बुद्धीने हात हलू देत नाही ॥13-282॥
                        </p>
                    </div>
                </div>
                <div>
                    <div class="ovi">
                        <p>
                            तेथ आंगावरिलीं उडवावीं । कां डोळां रिगतें झाडावीं ।<br>पशुपक्ष्यां दावावीं । त्रासमुद्रा
                            ॥13-283॥
                        </p>
                    </div>
                    <div class="oviartha">
                        <p>
                            (अशी जेथे स्थिती आहे) तेथे अंगावर बसलेले (माशा डास वगैरे प्राणी) उडवावेत अथवा डोळ्यात जाणारी
                            चिलटे वगैरे झाडून टाकावीत अथवा पशुपक्ष्यांना आपल्या पाहण्याने भीती वाटेल असा आविर्भाव आणावा
                            ॥13-283॥
                        </p>
                    </div>
                </div>
                <div>
                    <div class="ovi">
                        <p>
                            इया केउतिया गोठी । नावडे दंडु काठी ।<br>मग शस्त्राचें किरीटी । बोलणें कें ? ॥13-284॥
                        </p>
                    </div>
                    <div class="oviartha">
                        <p>
                            या गोष्टी कोठल्या ? त्याला हातात दंड अथवा काठी घेणे आवडत नाही. असे जर आहे तर मग अर्जुना
                            हातात शस्त्र घेण्याचे बोलणे कोठले ? ॥13-284॥
                        </p>
                    </div>
                </div>
                <div>
                    <div class="ovi">
                        <p>
                            लीलाकमळें खेळणें । कांपुष्पमाळा झेलणें ।<br>न करी म्हणे गोफणें । ऐसें होईल ॥13-285॥
                        </p>
                    </div>
                    <div class="oviartha">
                        <p>
                            सहज मजेने कमळाने खेळावयाचे अथवा फुलांच्या माळा झेलावयाच्या (हे करणे चिलट वगैरे अतिसूक्ष्म
                            प्राण्यांना) गोफणीप्रमाणे होईल असे म्हणून जो वरील गोष्टी करत नाही ॥13-285॥
                        </p>
                    </div>
                </div>
                <div>
                    <div class="ovi">
                        <p>
                            हालवतील रोमावळी । यालागीं आंग न कुरवाळी ।<br>नखांची गुंडाळी । बोटांवरी ॥13-286॥
                        </p>
                    </div>
                    <div class="oviartha">
                        <p>
                            अंगावर केसांच्या रांगा हलतील (व त्यायोगाने केसांच्या आश्रयाला असलेल्या सूक्ष्म जीवांना त्रास
                            होईल) याकरता जो अंग कुरवाळीत नाही व नखांच्या गुंडाळ्या बोटांवर वाढतात ॥13-286॥
                        </p>
                    </div>
                </div>
                <div>
                    <div class="ovi">
                        <p>
                            तंव करणेयाचाचि अभावो । परी ऐसाही पडे प्रस्तावो ।<br>तरी हातां हाचि सरावो । जे जोडिजती
                            ॥13-287॥
                        </p>
                    </div>
                    <div class="oviartha">
                        <p>
                            आधी तर हातांना काही कर्तव्यच नसते परंतु अशाही स्थितीत त्या हातांना काही करण्याचा प्रसंग आला
                            तर हातांना हीच सवय असते की ते जोडावेत. ॥13-287॥
                        </p>
                    </div>
                </div>
                <div>
                    <div class="ovi">
                        <p>
                            कां नाभिकारा उचलिजे । हातु पडिलियां देइजे ।<br>नातरी आर्तातें स्पर्शिजे । अळुमाळु ॥13-288॥
                        </p>
                    </div>
                    <div class="oviartha">
                        <p>
                            अथवा ‘भिऊ नकोस’ असे सांगण्यास हात उचलावेत अथवा कोणी पडलेल्यास वर काढण्यास हात द्यावेत किंवा
                            पीडित मनुष्याला त्याची पीडा कमी होण्याकरता त्याला हाताने थोडासा स्पर्श करावा. ॥13-288॥
                        </p>
                    </div>
                </div>
                <div>
                    <div class="ovi">
                        <p>
                            हेंही उपरोधें करणें । तरी आर्तभय हरणें ।<br>नेणती चंद्रकिरणें । जिव्हाळा तो ॥13-289॥
                        </p>
                    </div>
                    <div class="oviartha">
                        <p>
                            तरी दु:खाने पीडित मनुष्याचे भय नाहीसे करणे हे देखील तो मोठ्या जुलुमाने करतो पण त्याच्या
                            हस्तस्पर्शाचा ओलावा चंद्रकिरणांना सुद्धा माहीत नसतो. ॥13-289॥
                        </p>
                    </div>
                </div>
                <div>
                    <div class="ovi">
                        <p>
                            पावोनि तो स्पर्शु । मलयानिळु खरपुसु ।<br>तेणें मानें पशु । कुरवाळणें ॥13-290॥
                        </p>
                    </div>
                    <div class="oviartha">
                        <p>
                            त्याच्या ह्स्तस्पर्शाच्या मानाने पाहिले असता मलय पर्वतावरून येणार्‍या वार्‍याचा स्पर्श कडक
                            भासेल. इतका त्याच्या हाताचा स्पर्श मृदु व सुखकर असतो. अशा प्रकारच्या स्पर्शाने त्याचे पशूंना
                            कुरवाळणे असते. ॥13-290॥
                        </p>
                    </div>
                </div>
            </div>
            <div id="page30" class="page-content">
                <div>
                    <div class="ovi">
                        <p>
                            जे सदा रिते मोकळे । जैशी चंदनांगें निसळें ।<br>न फळतांही निर्फळें । होतीचिना ॥13-291॥
                        </p>
                    </div>
                    <div class="oviartha">
                        <p>
                            जे हात नेहेमी रिकामे व मोकळे असतात (परंतु) ज्याप्रमाणे चंदनाच्या वृक्षाचे सर्व भाग शुद्ध
                            असल्यामुळे ती झाडे फळली नाहीत तर ती निष्फळ आहेत असे म्हणता येणार नाही. ॥13-291॥
                        </p>
                    </div>
                </div>
                <div>
                    <div class="ovi">
                        <p>
                            आतां असो हें वाग्जाळ । जाणें तें करतळ ।<br>सज्जनांचे शीळ । स्वभाव जैसे ॥13-292॥
                        </p>
                    </div>
                    <div class="oviartha">
                        <p>
                            आता हे भाराभर बोलणे राहू दे. सज्जन मनुष्याची वागणूक व स्वभाव ही ज्याप्रमाणे असतात
                            त्याप्रमाणे त्याचे ते करतल असतात असे समज. ॥13-292॥
                        </p>
                    </div>
                </div>
                <div>
                    <div class="ovi">
                        <p>
                            आतां मन तयाचें । सांगों म्हणों जरी साचें ।<br>तरी सांगितले कोणाचे । विलास हे ? ॥13-293॥
                        </p>
                    </div>
                    <div class="oviartha">
                        <p>
                            आता त्याचे मन खरोखर सांगतो म्हणून जर म्हटले तर आतापर्यंत जे व्यापार सांगितले ते कोणाचे ?
                            ॥13-293॥
                        </p>
                    </div>
                </div>
                <div>
                    <div class="ovi">
                        <p>
                            काइ शाखा नव्हे तरु ? । जळेंवीण असे सागरु ? ।<br>तेज आणि तेजाकारु । आन काई ? ॥13-294॥
                        </p>
                    </div>
                    <div class="oviartha">
                        <p>
                            फांद्या म्हणजेच झाड नव्हे काय ? समुद्र हा जलाशिवाय आहे काय ? प्रकाश आणि सूर्य हे वेगळे आहेत
                            काय ? ॥13-294॥
                        </p>
                    </div>
                </div>
                <div>
                    <div class="ovi">
                        <p>
                            अवयव आणि शरीर । हे वेगळाले कीर ? ।<br>कीं रसु आणि नीर । सिनानीं आथी ? ॥13-295॥
                        </p>
                    </div>
                    <div class="oviartha">
                        <p>
                            शरीर आणि शरीराचे अवयव हे खरोखर वेगळे आहेत काय ? किंवा ओलावा आणि पाणी निराळी आहेत काय ?
                            ॥13-295॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि हे जे सर्व । सांगितले बाह्य भाव ।<br>ते मनचि गा सावयव । ऐसें जाणें ॥13-296॥
                        </p>
                    </div>
                    <div class="oviartha">
                        <p>
                            म्हणून ही जी सर्व बाह्य लक्षणे सांगितली ती मूर्तिमंत मनच असे समज. (वर सांगितलेले सर्व
                            व्यवहार मनाचेच आहेत). ॥13-296॥
                        </p>
                    </div>
                </div>
                <div>
                    <div class="ovi">
                        <p>
                            जें बीज भुईं खोंविलें । तेंचि वरी रुख जाहलें ।<br>तैसें इंद्रियाद्वारीं फांकलें । अंतरचि कीं
                            ॥13-297॥
                        </p>
                    </div>
                    <div class="oviartha">
                        <p>
                            ज्याप्रमाणे भुईत पेरलेले बी तेच वर वृक्ष होते त्याप्रमाणे मनच इंद्रियद्वारा पसरले आहे.
                            ॥13-297॥
                        </p>
                    </div>
                </div>
                <div>
                    <div class="ovi">
                        <p>
                            पैं मानसींचि जरी । अहिंसेची अवसरी ।<br>तरी कैंची बाहेरी । वोसंडेल ? ॥13-298॥
                        </p>
                    </div>
                    <div class="oviartha">
                        <p>
                            परंतु मनातच जर अहिंसा नसेल तर बाहेर कशी येईल ? ॥13-298॥
                        </p>
                    </div>
                </div>
                <div>
                    <div class="ovi">
                        <p>
                            आवडे ते वृत्ती किरीटी । आधीं मनौनीचि उठी ।<br>मग ते वाचे दिठी । करांसि ये ॥13-299॥
                        </p>
                    </div>
                    <div class="oviartha">
                        <p>
                            अर्जुना कोणतीही वृत्ती प्रथम मनात उत्पन्न होते व मग ती वृत्ती वाचा दृष्टी हात वगैरे
                            इंद्रियांकडे येते. ॥13-299॥
                        </p>
                    </div>
                </div>
                <div>
                    <div class="ovi">
                        <p>
                            वांचूनि मनींचि नाहीं । तें वाचेसि उमटेल काई ? ।<br>बींवीण भुईं । अंकुर असे ? ॥13-300॥
                        </p>
                    </div>
                    <div class="oviartha">
                        <p>
                            याशिवाय जे मनातच नाही ते वाचेत प्रगट होईल काय ? बीजाशिवाय जमिनीत अंकुर आहे काय ? ॥13-300॥
                        </p>
                    </div>
                </div>
            </div>
            <div id="page31" class="page-content">

                <div>
                    <div class="ovi">
                        <p>
                            म्हणौनि मनपण जैं मोडे । तैं इंद्रिय आधींचि उबडें ।<br>सूत्रधारेंवीण साइखडें । वावो जैसें
                            ॥13-301॥
                        </p>
                    </div>
                    <div class="oviartha">
                        <p>
                            हे पाणी उगमाच्या ठिकाणीच वाळून गेले आहे ते (नदीच्या) ओघामधे कोठून वाहील ? (शरीरातून) जीव
                            गेल्यानंतर त्या देहाच्या ठिकाणी हालचाल आहे काय ? ॥13-301॥
                        </p>
                    </div>
                </div>
                <div>
                    <div class="ovi">
                        <p>
                            उगमींचि वाळूनि जाये । तें वोघीं कैचें वाहे ।<br>जीवु गेलिया आहे । चेष्टा देहीं ? ॥13-302॥
                        </p>
                    </div>
                    <div class="oviartha">
                        <p>
                            म्हणून (ज्यावेळी) मनाचा मनपणा नाहीसा होईल त्यावेळी अगोदरच इंद्रियांची कर्मे रहातात. (म्हणजे
                            इंद्रियांची कर्मे करण्याची शक्ती बंद पडते). ज्याप्रमाणे सुताच्या दोरीने हालणारी बाहुली
                            सूत्रधाराशिवाय व्यर्थ असते ॥13-302॥
                        </p>
                    </div>
                </div>
                <div>
                    <div class="ovi">
                        <p>
                            तैसें मन हें पांडवा । मूळ या इंद्रियभावा ।<br>हेंचि राहटे आघवां । द्वारीं इहीं ॥13-303॥
                        </p>
                    </div>
                    <div class="oviartha">
                        <p>
                            अर्जुना त्याप्रमाने मन हे सर्व या इंद्रियांच्या व्यापारात मूळ आहे व हेच या सर्व
                            इंद्रियांच्या द्वाराने वागत असते. ॥13-303॥
                        </p>
                    </div>
                </div>
                <div>
                    <div class="ovi">
                        <p>
                            परी जिये वेळीं जैसें । जें होऊनि आंतु असे ।<br>बाहेरी ये तैसें । व्यापाररूपें ॥13-304॥
                        </p>
                    </div>
                    <div class="oviartha">
                        <p>
                            परंतु ज्यावेळेला जसे ज्या वासनेच्या रूपाने मन आंत होऊन असते तसेच ते इंद्रियांच्या
                            व्यापाररूपाने बाहेर येते ॥13-304॥
                        </p>
                    </div>
                </div>
                <div>
                    <div class="ovi">
                        <p>
                            यालागी साचोकारें । मनीं अहिंसा थांवे थोरें ।<br>पिकली द्रुती आदरें । बोभात निघे ॥13-305॥
                        </p>
                    </div>
                    <div class="oviartha">
                        <p>
                            ज्याप्रमाणे पक्व झालेला सुगंध मोठ्या उत्साहाने गाजावाजा करीत बाहेर येतो त्याप्रमाणे मनात
                            अहिंसा चांगली बळावली म्हणजे तीच इंद्रियव्यापारातून दिसून येते. ॥13-305॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि इंद्रियें तेचि संपदा । वेचितां हीं उदावादा ।<br>अहिंसेचा धंदा । करितें आहाती
                            ॥13-306॥
                        </p>
                    </div>
                    <div class="oviartha">
                        <p>
                            म्हणून (ही सर्व) इंद्रिये (मनात) असलेल्या त्याच अहिंसारूप संपत्तीच्या भांडवलाचा खर्च करीत
                            असतात. (म्हणजे अहिंसेचा इंद्रियांकडून अव्याहत खर्च होऊन सुद्धा अहिंसारूप भांडवल संपत नाही).
                            ॥13-306॥
                        </p>
                    </div>
                </div>
                <div>
                    <div class="ovi">
                        <p>
                            समुद्रीं दाटे भरितें । तैं समुद्रचि भरी तरियांते ।<br>तैसें स्वसंपत्ती चित्तें । इंद्रियां
                            केलें ॥13-307॥
                        </p>
                    </div>
                    <div class="oviartha">
                        <p>
                            समुद्रास पूर्ण भरती आली म्हणजे जसा तो समुद्रच आपल्या भरतीच्या पाण्याने खाड्या भरून टाकतो
                            त्याप्रमाणे (चित्तात अहिंसेची दाट भरती झाली म्हणजे) चित्तच या सर्व इंद्रियांना आपल्या
                            अहिंसारूप जलसंपत्तीने भरून टाकते. ॥13-307॥
                        </p>
                    </div>
                </div>
                <div>
                    <div class="ovi">
                        <p>
                            हें बहु असो पंडितु । धरुनि बाळकाचा हातु ।<br>वोळी लिही व्यक्तु । आपणचि ॥13-308॥
                        </p>
                    </div>
                    <div class="oviartha">
                        <p>
                            फार बोलणे राहू दे. पंतोजी आपणच स्पष्ट अक्षरांच्या ओळी लिहितो ॥13-308॥
                        </p>
                    </div>
                </div>
                <div>
                    <div class="ovi">
                        <p>
                            तैसें दयाळुत्व आपुलें । मनें हातापायां आणिलें ।<br>मग तेथ उपजविलें । अहिंसेतें ॥13-309॥
                        </p>
                    </div>
                    <div class="oviartha">
                        <p>
                            त्याप्रमाणे मनाने आपले दयालुत्व हातापायास आणिले व मग तेथे (म्हणजे हातापायांचे ठिकाणी) मनानेच
                            अहिंसेला उत्पन्न केले. ॥13-309॥
                        </p>
                    </div>
                </div>
                <div>
                    <div class="ovi">
                        <p>
                            याकारणें किरीटी । इंद्रियांचिया गोठी ।<br>मनाचिये राहाटी । रूप केलें ॥13-310॥
                        </p>
                    </div>
                    <div class="oviartha">
                        <p>
                            म्हणून अर्जुना इंद्रियांच्या अहिंसेच्या वर्णनाने मनाच्याच अहिंसेच्या वागणूकीचे स्पष्ट वर्णन
                            केले. ॥13-310॥
                        </p>
                    </div>
                </div>
            </div>
            <div id="page32" class="page-content">
                <div>
                    <div class="ovi">
                        <p>
                            ऐसा मनें देहें वाचा । सर्व संन्यासु दंडाचा ।<br>जाहला ठायीं जयाचा । देखशील ॥13-311॥
                        </p>
                    </div>
                    <div class="oviartha">
                        <p>
                            याप्रमाणे मनाने देहाने वाचेने सर्व हिंसेचा त्याग झालेला ज्याच्या ठिकाणी तुला दिसेल ॥13-311॥
                        </p>
                    </div>
                </div>
                <div>
                    <div class="ovi">
                        <p>
                            तो जाण वेल्हाळ । ज्ञानाचें वेळाउळ ।<br>हें असो निखळ । ज्ञानचि तो ॥13-312॥
                        </p>
                    </div>
                    <div class="oviartha">
                        <p>
                            तो पुरुष ज्ञानाचे विस्तृत मंदिर आहे असे समज. हे राहू दे. तो पुरुष म्हणजे केवळ ज्ञानाची
                            मूर्ती होय. ॥13-312॥
                        </p>
                    </div>
                </div>
                <div>
                    <div class="ovi">
                        <p>
                            जे अहिंसा कानें ऐकिजे । ग्रंथाधारें निरूपिजे ।<br>ते पाहावी हें उपजे । तैं तोचि पाहावा
                            ॥13-313॥
                        </p>
                    </div>
                    <div class="oviartha">
                        <p>
                            जी अहिंसा आपण कानाने ऐकतो अथवा ज्या ग्रंथाचा आधार घेऊन आपण निरूपण (वर्णन) करतो ती अहिंसा
                            पहावी अशी इच्छा जेव्हा उत्पन्न होईल तेव्हा त्या पुरुषालाच पहावे. ॥13-313॥
                        </p>
                    </div>
                </div>
                <div>
                    <div class="ovi">
                        <p>
                            ऐसें म्हणितलें देवें । तें बोलें एकें सांगावें ।<br>परी फांकला हें उपसाहावें । तुम्हीं मज
                            ॥13-314॥
                        </p>
                    </div>
                    <div class="oviartha">
                        <p>
                            (ज्ञानेश्वर महाराज श्रोत्यांच्या जवळ परिहार देतात) असे जे देव म्हणाले ते मी वास्तविक एका
                            शब्दाने सांगावे परंतु माझ्या सांगण्याचा फार विस्तार झाला याबद्दल मला आपण क्षमा करावी.
                            ॥13-314॥
                        </p>
                    </div>
                </div>
                <div>
                    <div class="ovi">
                        <p>
                            म्हणाल हिरवें चारीं गुरूं । विसरे मागील मोहर धरूं ।<br>कां वारेलगें पांखिरूं । गगनीं भरे
                            ॥13-315॥
                        </p>
                    </div>
                    <div class="oviartha">
                        <p>
                            कदाचित आपण असे म्हणाल की हिरव्या चार्‍यात (गाय म्हैस वगैरे) जनावर सुटले असता ते जसे
                            चार्‍याच्या लोभाने पुन्हा मागे घराच्या वाटेस लागण्याचे विसरते अथवा वार्‍‍याच्या वेगाने पक्षी
                            जसा आकाशात आपल्या घरट्यापासून दूर दूर उडत जातो ॥13-315॥
                        </p>
                    </div>
                </div>
                <div>
                    <div class="ovi">
                        <p>
                            तैसिया प्रेमाचिया स्फूर्ती । फावलिया रसवृत्तीं ।<br>वाहविला मती । आकळेना ॥13-316॥
                        </p>
                    </div>
                    <div class="oviartha">
                        <p>
                            त्याप्रमाणे आवडीच्या योगाने स्फुरण येऊन वेगवेगळ्या रसांचा स्वाद मिळाल्याने माझी बुद्धी वहावत
                            गेली ती आवरत नाही. ॥13-316॥
                        </p>
                    </div>
                </div>
                <div>
                    <div class="ovi">
                        <p>
                            तरि तैसें नोहे अवधारा । कारण असें विस्तारा ।<br>एर्‍हवीं पद तरी अक्षरां । तिहींचेंचि
                            ॥13-317॥
                        </p>
                    </div>
                    <div class="oviartha">
                        <p>
                            तर ऐका महाराज तसे नाही विस्तार करण्याला कारण आहे. नाही तर अहिंसा हे पद तीन अक्षरांचेच आहे.
                            ॥13-317॥
                        </p>
                    </div>
                </div>
                <div>
                    <div class="ovi">
                        <p>
                            अहिंसा म्हणतां थोडी । परि ते तैंचि होय उघडी ।<br>जैं लोटिजती कोडी । मतांचिया ॥13-318॥
                        </p>
                    </div>
                    <div class="oviartha">
                        <p>
                            अहिंसा म्हणावयास थोडी आहे. परंतु जेव्हा कोट्यावधी मतांचा विचार करून त्यांचे खंडण करावे
                            तेव्हा महाराज ती स्पष्ट होते. ॥13-318॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं प्राप्तें मतांतरें । थातंबूनि आंगभरें ।<br>बोलिजैल ते न सरे । तुम्हांपाशीं ॥13-319॥
                        </p>
                    </div>
                    <div class="oviartha">
                        <p>
                            एरवी प्राप्त झालेल्या अन्य मतांचे निरसन न करता आंगच्या जोराने तुमच्या पुढे बोललो तर ते
                            चालणार नाही. ॥13-319॥
                        </p>
                    </div>
                </div>
                <div>
                    <div class="ovi">
                        <p>
                            रत्‍नजपारखियांच्या गांवीं । जाईल गंडकी तरी सोडावी ।<br>काश्मीरीं न करावी । मिडगण जेवीं
                            ॥13-320॥
                        </p>
                    </div>
                    <div class="oviartha">
                        <p>
                            रत्न पारखणार्‍या लोकांच्या गावात (गंडकी कसोटीचा शालिग्रामासारखा दगड) रत्न म्हणून विकली जाईल
                            असे वाटत असेल तर ती गाठोड्यातून सोडून बाहेर काढावी व सरस्वतीची स्तुती कितीही केली तरी ती
                            पुरी होणार नाही म्हणून तिची स्तुती करू नये. ॥13-320॥
                        </p>
                    </div>
                </div>
            </div>
            <div id="page33" class="page-content">
                <div>
                    <div class="ovi">
                        <p>
                            काइसा वासु कापुरा । मंद जेथ अवधारा ।<br>पिठाचा विकरा । तिये सातें ? ॥13-321॥
                        </p>
                    </div>
                    <div class="oviartha">
                        <p>
                            ऐका जेथे (ज्या बाजारात) कापराला वास मंद आहे असे म्हणतात त्या बाजारात (कापूर म्हणूण) पिठाची
                            विक्री कशी होईल ? ॥13-321॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि इये सभे । बोलकेपणाचेनि क्षोभें ।<br>लाग सरूं न लभे । बोला प्रभु ॥13-322॥
                        </p>
                    </div>
                    <div class="oviartha">
                        <p>
                            म्हणून महाराज या सभेमधे (नुसत्या) बोलकेपणाच्या आवेशाने बोलण्याला जवळीक (पसंती) मिळणार नाही.
                            ॥13-322॥
                        </p>
                    </div>
                </div>
                <div>
                    <div class="ovi">
                        <p>
                            सामान्या आणि विशेषा । सकळै कीजेल देखा ।<br>तरी कानाचेया मुखा- । कडे न्याल ना तुम्ही ॥13-323॥
                        </p>
                    </div>
                    <div class="oviartha">
                        <p>
                            सर्व साधारण अशी अहिंसेची कल्पना व निरनिराळ्या मतांप्रमाणे अहिंसेसंबंधी विशेष कल्पना यांचा
                            कालवा करून जर मी बोललो तर ते व्याख्यान आपल्या कानाच्या मुखाकडे नेणार नाही ॥13-323॥
                        </p>
                    </div>
                </div>
                <div>
                    <div class="ovi">
                        <p>
                            शंकेचेनि गदळें । जैं शुद्ध प्रमेय मैळे ।<br>तैं मागुतिया पाउलीं पळे । अवधान येतें ॥13-324॥
                        </p>
                    </div>
                    <div class="oviartha">
                        <p>
                            शंकारूपी कचर्‍याने जेव्हा स्चच्छ सिद्धांत मळला जातो तेव्हा त्या सिद्धांताकडे येत असलेले
                            तुमचे लक्ष मागल्या पाऊलीच पळेल. ॥13-324॥
                        </p>
                    </div>
                </div>
                <div>
                    <div class="ovi">
                        <p>
                            कां करूनि बाबुळियेची बुंथी । जळें जियें ठाती ।<br>तयांची वास पाहाती । हंसु काई ? ॥13-325॥
                        </p>
                    </div>
                    <div class="oviartha">
                        <p>
                            गोंडाळाची खोळ पांघरून जी उदके असतात त्या उदकाची हंस वाट पहातात काय ? ॥13-325॥
                        </p>
                    </div>
                </div>
                <div>
                    <div class="ovi">
                        <p>
                            कां अभ्रापैलीकडे । जैं येत चांदिणें कोडें ।<br>तैं चकोरें चांचुवडें । उचलितीना ॥13-326॥
                        </p>
                    </div>
                    <div class="oviartha">
                        <p>
                            किंवा ढगामधून ज्या वेळेला चांदणे येते त्यावेळेला त्या मळकट चंद्रप्रकाशाचा उपभोग घेण्याकरता
                            चकोर पक्षी कौतुकाने देखील आपली चोच सरसावीत नाहीत. ॥13-326॥
                        </p>
                    </div>
                </div>
                <div>
                    <div class="ovi">
                        <p>
                            तैसें तुम्ही वास न पाहाल । ग्रंथु नेघा वरी कोपाल ।<br>जरी निर्विवाद नव्हैल । निरूपण ॥13-327॥
                        </p>
                    </div>
                    <div class="oviartha">
                        <p>
                            त्याप्रमाणे जर माझे निरूपण निर्विवाद (शंकारहित) होणार नाही तर तुम्ही माझ्या ग्रंथाविषयी
                            उत्सुक असणार नाही व ग्रंथाचा स्वीकार करणार नाही इतकेच नव्हे तर शिवाय आणखी तुम्ही रागावाल.
                            ॥13-327॥
                        </p>
                    </div>
                </div>
                <div>
                    <div class="ovi">
                        <p>
                            न बुझावितां मतें । न फिटे आक्षेपाचें लागतें ।<br>तें व्याख्यान जी तुमतें । जोडूनि नेदी
                            ॥13-328॥
                        </p>
                    </div>
                    <div class="oviartha">
                        <p>
                            निरनिराळ्या मतांचे निराकरण न करता जर अहिंसेचे व्याख्यान केले तर त्या व्याख्यानात आक्षेपांचा
                            संबंध दूर होणार नाही. (त्यामधे शंकेच्या पुष्कळ जागा रहातील) व महाराज तसले व्याख्यान मला
                            तुमची प्राप्ती होऊ देणार नाही. ॥13-328॥
                        </p>
                    </div>
                </div>
                <div>
                    <div class="ovi">
                        <p>
                            आणि माझें तंव आघवें । ग्रथन येणेचि भावें ।<br>जे तुम्हीं संतीं होआवें । सन्मुख सदां ॥13-329॥
                        </p>
                    </div>
                    <div class="oviartha">
                        <p>
                            आणि माझे ग्रंथ रचणे याच हेतूने आहे की तुम्ही संतांनी नेहेमी प्रसन्न असावे. ॥13-329॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं तरी साचोकारें । तुम्ही गीतार्थाचे सोइरे ।<br>जाणोनि गीता एकसरें । धरिली मियां
                            ॥13-330॥
                        </p>
                    </div>
                    <div class="oviartha">
                        <p>
                            सहज विचार करून पाहिले तर तुम्ही खरोखर गीतार्थाचे अहाते अहात असे समजून मी गीतेचा आश्रय केला
                            तिला जिवासारखी प्रिय मानून तिचे व्याख्यान करू लागलो. ॥13-330॥
                        </p>
                    </div>
                </div>
            </div>
            <div id="page34" class="page-content">
                <div>
                    <div class="ovi">
                        <p>
                            जें आपुलें सर्वस्व द्याल । मग इयेतें सोडवूनि न्याल ।<br>म्हणौनि ग्रंथु नव्हे वोल । साचचि हे
                            ॥13-331॥
                        </p>
                    </div>
                    <div class="oviartha">
                        <p>
                            जी आपली सर्व मालमत्ता (पूर्ण कृपा) आहे ती द्याल व हिला गीतेला सोडवून न्याल म्हणून गीता हा
                            खरोखर ग्रंथ नव्हे तर माझ्याजवळ तुमचे तारण आहे. ॥13-331॥
                        </p>
                    </div>
                </div>
                <div>
                    <div class="ovi">
                        <p>
                            कां सर्स्वाचा लोभु धरा । वोलीचा अव्हेरु करा ।<br>तरी गीते मज अवधारा । एकचि गती ॥13-332॥
                        </p>
                    </div>
                    <div class="oviartha">
                        <p>
                            अथवा तुम्ही आपाल्या सर्वस्वाचा लोभ धराल व तारणाचा अव्हेर कराल तर गीतेची व माझी एकच गति आहे
                            असे समजा. ॥13-332॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना मज । तुमचिया कृपा काज ।<br>तियेलागीं व्याज । ग्रंथाचें केलें ॥13-333॥
                        </p>
                    </div>
                    <div class="oviartha">
                        <p>
                            फार काय सांगावे ? मला तुमच्या कृपेशी काम आहे व या कृपेकरता मी हे ग्रंथाचे निमित्त केले.
                            ॥13-333॥
                        </p>
                    </div>
                </div>
                <div>
                    <div class="ovi">
                        <p>
                            तरि तुम्हां रसिकांजोगें । व्याख्यान शोधावें लागे ।<br>म्हणौनि जी मतांगें । बोलों गेलों
                            ॥13-334॥
                        </p>
                    </div>
                    <div class="oviartha">
                        <p>
                            तरी तुम्ही जे रसिक त्या तुम्हा योग्य व्याख्यान योजावे लागले म्हणून माझ्याकडून अन्य मतांची
                            चर्चा झाली. ॥13-334॥
                        </p>
                    </div>
                </div>
                <div>
                    <div class="ovi">
                        <p>
                            तंव कथेसि पसरु जाहला । श्लोकार्थु दूरी गेला ।<br>कीजो क्षमा यया बोला । अपत्या मज ॥13-335॥
                        </p>
                    </div>
                    <div class="oviartha">
                        <p>
                            तो व्याख्यानाचा विस्तार झाला श्लोकाचा अर्थ एकीकडे राहिला या माझ्या बोलण्याबद्दल मला लेकराला
                            आपण क्षमा करावी. ॥13-335॥
                        </p>
                    </div>
                </div>
                <div>
                    <div class="ovi">
                        <p>
                            आणि घांसाआंतिल हरळु । फेडितां लागे वेळु ।<br>ते दूषण नव्हें खडळु । सांडावा कीं ॥13-336॥
                        </p>
                    </div>
                    <div class="oviartha">
                        <p>
                            आणि (जेवीत असतांना) घासातील खडा काढतांना वेळ लागतो तर जेवणाराला तो घासातील कडा काढण्याला वेळ
                            लागला व आपले जेवण आटोपण्य़ास उशीर केला तर त्यात जेवणाराचा दोष नाही कारण घासातील खडे वगैरे
                            कचरा काढून टाकलाच पाहिजे. ॥13-336॥
                        </p>
                    </div>
                </div>
                <div>
                    <div class="ovi">
                        <p>
                            कां संवचोरा चुकवितां । दिवस लागलिया माता ।<br>कोपावें कीं जीविता । जिताणें कीजे ? ॥13-337॥
                        </p>
                    </div>
                    <div class="oviartha">
                        <p>
                            अथवा सोबतीच्या संभावित चोराला चुकवून आल्यामुळे घरी येण्य़ास मुलाला जास्त दिवस लागले तर आईने
                            मुलावर रागवावे किंवा तो जिवंत घरी आला म्हणून त्याच्यावरून मीठमोहर्‍या वगैरे ओवाळून त्याची
                            दृष्ट काढावी ! ॥13-337॥
                        </p>
                    </div>
                </div>
                <div>
                    <div class="ovi">
                        <p>
                            परी यावरील हें नव्हे । तुम्हीं उपसाहिलें तेंचि बरवें ।<br>आतां अवधारिजो देवें । बोलिलें ऐसें
                            ॥13-338॥
                        </p>
                    </div>
                    <div class="oviartha">
                        <p>
                            परंतु हे माझे बोलणे वरच्यासारखे (शाबासकी देण्यासारखे) नाही तर माझे बोलणे पाल्हाळाचे होते व
                            ते तुम्ही सहन केले हे म्हणणेच बरे. ” तर आता महाराज ऐका. देव असे बोलले. ॥13-338॥
                        </p>
                    </div>
                </div>
                <div>
                    <div class="ovi">
                        <p>
                            म्हणे उन्मेखसुलोचना । सावध होईं अर्जुना ।<br>करूं तुज ज्ञाना । वोळखी आतां ॥13-339॥
                        </p>
                    </div>
                    <div class="oviartha">
                        <p>
                            भगवान म्हणतात हे ज्ञानरूपी उत्तमदृष्टी असणार्‍या अर्जुना आता तुला ज्ञानाचा उत्तम परिचय करून
                            देतो तू इकडे लक्ष दे. ॥13-339॥
                        </p>
                    </div>
                </div>
                <div>
                    <div class="ovi">
                        <p>
                            तरी ज्ञान गा तें एथें । वोळख तूं निरुतें ।<br>आक्रोशेंवीण जेथें । क्षमा असे ॥13-340॥
                        </p>
                    </div>
                    <div class="oviartha">
                        <p>
                            तर जेथे चरफडल्याशिवाय क्षमा असेल तेथे ज्ञान आहे हे तू पक्के ओळख. ॥13-340॥
                        </p>
                    </div>
                </div>
            </div>
            <div id="page35" class="page-content">
                <div>
                    <div class="ovi">
                        <p>
                            अगाध सरोवरीं । कमळिणी जियापरी ।<br>कां सदैवाचिया घरीं । संपत्ति जैसी ॥13-341॥
                        </p>
                    </div>
                    <div class="oviartha">
                        <p>
                            फार खोल तळ्यात ज्याप्रमाणे कमळाचे वेल (विपुल वाढतात) अथवा भाग्यवान पुरुषाच्या येथे जशी
                            संपत्ति (अलोट येत असते) ॥13-341॥
                        </p>
                    </div>
                </div>
                <div>
                    <div class="ovi">
                        <p>
                            पार्था तेणें पाडें । क्षमा जयातें वाढे ।<br>तेही लक्षे तें फुडें । लक्षण सांगों ॥13-342॥
                        </p>
                    </div>
                    <div class="oviartha">
                        <p>
                            अर्जुना त्या मानाने ज्याच्या ठिकाणी क्षमा वाढत असते तेही ज्या लक्षणांपासून कळते ती लक्षणे
                            आम्ही निश्चितपणे सांगतो. ॥13-342॥
                        </p>
                    </div>
                </div>
                <div>
                    <div class="ovi">
                        <p>
                            तरी पढियंते लेणें । आंगीं भावें जेणें ।<br>धरिजे तेवीं साहणें । सर्वचि जया ॥13-343॥
                        </p>
                    </div>
                    <div class="oviartha">
                        <p>
                            ज्या भावनेने आवडता अलंकार धारण करतात त्याप्रमाणे जो सर्व सहन करतो ॥13-343॥
                        </p>
                    </div>
                </div>
                <div>
                    <div class="ovi">
                        <p>
                            त्रिविध मुख्य आघवे । उपद्रवांचे मेळावे ।<br>वरी पडिलिया नव्हे । वांकुडा जो ॥13-344॥
                        </p>
                    </div>
                    <div class="oviartha">
                        <p>
                            आध्यात्मिक आधिभौतिक व आधिदैविक अशा तीन प्रकारच्या तापांचे समुदाय आहेत ते सर्व जरी एकदम
                            त्याच्यावर कोसळले तथापि जो डगमगत नाही ॥13-344॥
                        </p>
                    </div>
                </div>
                <div>
                    <div class="ovi">
                        <p>
                            अपेक्षित पावे । तें जेणें तोषें मानवें ।<br>अनपेक्षिताही करवे । तोचि मानु ॥13-345॥
                        </p>
                    </div>
                    <div class="oviartha">
                        <p>
                            इच्छा असलेली एखादी वस्तु मिळाली असता जेवढा संतोष होतो तेवढ्याच संतोषाने अनपेक्षित वस्तु
                            प्राप्त झाली असता तिचा आदर करतो. ॥13-345॥
                        </p>
                    </div>
                </div>
                <div>
                    <div class="ovi">
                        <p>
                            जो मानापमानातें साहे । सुखदुःख जेथ सामाये ।<br>निंदास्तुती नोहे । दुखंडु जो ॥13-346॥
                        </p>
                    </div>
                    <div class="oviartha">
                        <p>
                            जो मान व अपमान (मनाच्या सारख्या स्थितीने) सहन करतो व सुखदु:खे ही ज्याच्या ठिकाणी सामावली
                            जातात (सारखी मानली जातात) व निंदा आणि स्तुतीने ज्याचे मनाची स्थिती दोन प्रकारची (सुखाची व
                            दु:खाची) होत नाही ॥13-346॥
                        </p>
                    </div>
                </div>
                <div>
                    <div class="ovi">
                        <p>
                            उन्हाळेनि जो न तपे । हिमवंती न कांपे ।<br>कायसेनिही न वासिपे । पातलेया ॥13-347॥
                        </p>
                    </div>
                    <div class="oviartha">
                        <p>
                            उन्हाळ्याने जो तापत नाही व हिवाने जो कापत नाही आणि काही जरी प्राप्त झाले तरी जो भीत नाही
                            ॥13-347॥
                        </p>
                    </div>
                </div>
                <div>
                    <div class="ovi">
                        <p>
                            स्वशिखरांचा भारु । नेणें जैसा मेरु ।<br>कीं धरा यज्ञसूकरु । वोझें न म्हणे ॥13-348॥
                        </p>
                    </div>
                    <div class="oviartha">
                        <p>
                            मेरु पर्वत आपल्या शिखराचे जसे ओझे मानीत नाही अथवा वराह अवतार ज्याप्रमाणे पृथ्वीला ओझे म्हणत
                            नाही ॥13-348॥
                        </p>
                    </div>
                </div>
                <div>
                    <div class="ovi">
                        <p>
                            नाना चराचरीं भूतीं । दाटणी नव्हे क्षिती ।<br>तैसा नाना द्वंद्वीं प्राप्तीं । घामेजेना
                            ॥13-349॥
                        </p>
                    </div>
                    <div class="oviartha">
                        <p>
                            ज्याप्रमाणे अनेक चराचर प्राण्यांनी पृथ्वी जशी दडपली जात नाही त्याप्रमाणे नाना प्रकारची
                            सुखदु:खादि द्वंद्वे प्राप्त झाली असता जो श्रमी होत नाही. ॥13-349॥
                        </p>
                    </div>
                </div>
                <div>
                    <div class="ovi">
                        <p>
                            घेऊनी जळाचे लोट । आलिया नदीनदांचे संघाट ।<br>करी वाड पोट । समुद्र जेवीं ॥13-350॥
                        </p>
                    </div>
                    <div class="oviartha">
                        <p>
                            पाण्याचे लोट घेऊन नदी व नद यांचे समुदाय आले असता समुद्र ज्याप्रमाणे आपल्यात सर्वांचा समावेश
                            करुन घेतो ॥13-350॥
                        </p>
                    </div>
                </div>
            </div>
            <div id="page36" class="page-content">
                <div>
                    <div class="ovi">
                        <p>
                            तैसें जयाचिया ठायीं । न साहणें काहींचि नाहीं ।<br>आणि साहतु असे ऐसेंही । स्मरण नुरे ॥13-351॥
                        </p>
                    </div>
                    <div class="oviartha">
                        <p>
                            त्याप्रमाणे ज्याच्या ठिकाणी सहन न करणे हे कधीच नसते आणि आपण सहन करीत आहोत अशी आठवणही ज्याचे
                            ठिकाणी रहात नाही ॥13-351॥
                        </p>
                    </div>
                </div>
                <div>
                    <div class="ovi">
                        <p>
                            आंगा जें पातलें । तें करूनि घाली आपुलें ।<br>येथ साहतेनि नवलें । घेपिजेना ॥13-352॥
                        </p>
                    </div>
                    <div class="oviartha">
                        <p>
                            जे जे काही सुखदु:खादि भोग शरीराला प्राप्त होतात ते सर्व आपले स्वरूपच आहे असे तो समजतो व
                            म्हणून आपण अलौकिक असे काही सहन करतो असा अभिमानाचा पगडा त्याचेवर बसत नाही. ॥13-352॥
                        </p>
                    </div>
                </div>
                <div>
                    <div class="ovi">
                        <p>
                            हे अनाक्रोश क्षमा । जयापाशीं प्रियोत्तमा ।<br>जाण तेणें महिमा । ज्ञानासि गा ॥13-353॥
                        </p>
                    </div>
                    <div class="oviartha">
                        <p>
                            हे प्रियोत्तमा अर्जुना दात ओठ न चावता स्वभावत:च असलेली ही क्षमा ज्याच्या ठिकाणी असते त्या
                            पुरुषाच्या योगाने ज्ञानास मोठेपण प्राप्त होते असे समज. ॥13-353॥
                        </p>
                    </div>
                </div>
                <div>
                    <div class="ovi">
                        <p>
                            तो पुरुषु पांडवा । ज्ञानाचा वोलावा ।<br>आतां परिस आर्जवा । रूप करूं ॥13-354॥
                        </p>
                    </div>
                    <div class="oviartha">
                        <p>
                            अर्जुना तो पुरुष ज्ञानाचे जीवन आहे. आता आर्जुवाचे स्वरूप तुला सांगतो ऐक. ॥13-354॥
                        </p>
                    </div>
                </div>
                <div>
                    <div class="ovi">
                        <p>
                            तरी आर्जव तें ऐसें । प्राणाचें सौजन्य जैसें ।<br>आवडे तयाही दोषें । एकचि गा ॥13-355॥
                        </p>
                    </div>
                    <div class="oviartha">
                        <p>
                            अर्जुना तर ज्यास आर्जव म्हणून म्हणतात ते असे आहे की ज्याप्रमाणे प्राणांचे प्रेम कोणासंबंधीही
                            असेना का ? ते सर्वांवर एकसारखेच असते. ॥13-355॥
                        </p>
                    </div>
                </div>
                <div>
                    <div class="ovi">
                        <p>
                            कां तोंड पाहूनि प्रकाशु । न करी जेवीं चंडांशु ।<br>जगा एकचि अवकाशु । आकाश जैसें ॥13-356॥
                        </p>
                    </div>
                    <div class="oviartha">
                        <p>
                            अथवा सूर्य जसा तोंड पाहून प्रकाश करीत नाही किंवा आकाश जसे सर्व जगाला सारखीच जागा देते.
                            ॥13-356॥
                        </p>
                    </div>
                </div>
                <div>
                    <div class="ovi">
                        <p>
                            तैसें जयाचें मन । माणुसाप्रति आन आन ।<br>नव्हे आणि वर्तन । ऐसें पैं तें ॥13-357॥
                        </p>
                    </div>
                    <div class="oviartha">
                        <p>
                            त्याप्रमाणे ज्याचे मन निरनिराळ्या माणसांशी निरनिराळे नसते आणि ज्याची वागणूकही अशा प्रकारची
                            असते ॥13-357॥
                        </p>
                    </div>
                </div>
                <div>
                    <div class="ovi">
                        <p>
                            जे जगेंचि सनोळख । जगेंसीं जुनाट सोयरिक ।<br>आपपर हें भाख । जाणणें नाहीं ॥13-358॥
                        </p>
                    </div>
                    <div class="oviartha">
                        <p>
                            की सर्व जगच त्याच्या ओळखीचे आहे त्याचे जगाशी फार जुने नाते आहे आणि आपले व परके ही भाषा तो
                            जाणत नाही ॥13-358॥
                        </p>
                    </div>
                </div>
                <div>
                    <div class="ovi">
                        <p>
                            भलतेणेंसीं मेळु । पाणिया ऐसा ढाळु ।<br>कवणेविखीं आडळु । नेघे चित्त ॥13-359॥
                        </p>
                    </div>
                    <div class="oviartha">
                        <p>
                            त्याचे वाटेल त्याच्याशीही पटते आणि पाण्याच्या सारखी ज्याची वागण्याची रीत असते आणि कोणाही
                            विषयी त्याचे चित्त विकल्प घेत नाही ॥13-359॥
                        </p>
                    </div>
                </div>
                <div>
                    <div class="ovi">
                        <p>
                            वारियाची धांव । तैसे सरळ भाव ।<br>शंका आणि हांव । नाहीं जया ॥13-360॥
                        </p>
                    </div>
                    <div class="oviartha">
                        <p>
                            वार्‍याचे वहाणे जसे सरळ असते तसे ज्याच्या मनातील विचार सरळ असतात आणि ज्याला संशय व लोभ नसतात
                            ॥13-360॥
                        </p>
                    </div>
                </div>
            </div>
            <div id="page37" class="page-content">
                <div>
                    <div class="ovi">
                        <p>
                            मायेपुढें बाळका । रिगतां न पडे शंका ।<br>तैसें मन देतां लोकां । नालोची जो ॥13-361॥
                        </p>
                    </div>
                    <div class="oviartha">
                        <p>
                            आईपुढे येण्यास मुलास जशी शंका वाटत नाही त्याप्रमाणे आपल्या मनातील विचार लोकांना सांगतांना तो
                            मागेपुढे पहात नाही. ॥13-361॥
                        </p>
                    </div>
                </div>
                <div>
                    <div class="ovi">
                        <p>
                            फांकलिया इंदीवरा । परिवारु नाहीं धनुर्धरा ।<br>तैसा कोनकोंपरा । नेणेचि जो ॥13-362॥
                        </p>
                    </div>
                    <div class="oviartha">
                        <p>
                            ज्याप्रमाणे उमलेल्या कमलाला आपला सुवास जसा मर्यादित जागेत दाबून ठेवता येत नाही त्याप्रमाणे
                            ज्याचा जीव कोनाकोपरा जाणतच नाही. (म्हणजे ज्याच्या अंत:करणाला गुप्त जागा माहीत नसते) ॥13-362॥
                        </p>
                    </div>
                </div>
                <div>
                    <div class="ovi">
                        <p>
                            चोखाळपण रत्‍नाचें । रत्‍नावरी किरणाचें ।<br>तैसें पुढां मन जयाचें । करणें पाठीं ॥13-363॥
                        </p>
                    </div>
                    <div class="oviartha">
                        <p>
                            रत्नाचा निर्मळपण असतो (पण) त्याच्यापेक्षा त्याच्या किरणांचा निर्मळपणा अधिक पुढे असतो
                            त्याप्रमाणे ज्याचे मन पुढे असते व करणे पाठीमागून असते. ॥13-363॥
                        </p>
                    </div>
                </div>
                <div>
                    <div class="ovi">
                        <p>
                            आलोचूं जो नेणे । अनुभवचि जोगावणें ।<br>धरी मोकळी अंतःकरणें । नव्हेचि जया ॥13-364॥
                        </p>
                    </div>
                    <div class="oviartha">
                        <p>
                            जो कोणत्याही बाबतीत आगाऊ विचार करण्याचे जाणतच नाही व जो आत्मानुभावात तृप्त असतो जो आपल्या
                            मनाने कशाशी चिकटतही नाही व कशाचा मुद्दाम त्यागही करत नाही ॥13-364॥
                        </p>
                    </div>
                </div>
                <div>
                    <div class="ovi">
                        <p>
                            दिठी नोहे मिणधी । बोलणें नाहीं संदिग्धी ।<br>कवणेंसीं हीनबुद्धी । राहाटीजे ना ॥13-365॥
                        </p>
                    </div>
                    <div class="oviartha">
                        <p>
                            ज्याची दृष्टी कपटी (अथवा ओशाळी) नसते व ज्याचे बोलणे संशययुक्त नसते आणि कोणाशीही हलकट
                            बुद्धीने वागत नाही ॥13-365॥
                        </p>
                    </div>
                </div>
                <div>
                    <div class="ovi">
                        <p>
                            दाही इंद्रियें प्रांजळें । निष्प्रपंचें निर्मळें ।<br>पांचही पालव मोकळे । आठही पाहर ॥13-366॥
                        </p>
                    </div>
                    <div class="oviartha">
                        <p>
                            ज्याची दहाही इंद्रिये सरळ निष्कपट आणि शुद्ध असतात ॥13-366॥
                        </p>
                    </div>
                </div>
                <div>
                    <div class="ovi">
                        <p>
                            अमृताची धार । तैसें उजूं अंतर ।<br>किंबहुना जो माहेर । या चिन्हांचें ॥13-367॥
                        </p>
                    </div>
                    <div class="oviartha">
                        <p>
                            अमृताच्या धारेप्रमाणे त्याचे अंत:करण सरळ असते. फार काय सांगावे ? जो या चिन्हाचे माहेर असतो
                            ॥13-367॥
                        </p>
                    </div>
                </div>
                <div>
                    <div class="ovi">
                        <p>
                            तो पुरुष सुभटा । आर्जवाचा आंगवटा ।<br>जाण तेथेंचि घरटा । ज्ञानें केला ॥13-368॥
                        </p>
                    </div>
                    <div class="oviartha">
                        <p>
                            अर्जुना तो पुरुष आर्जवाची मूर्तीच आहे व तो पुरुष ज्ञानाने आपले रहावयाचे ठिकाण केले आहे असे
                            समज. ॥13-368॥
                        </p>
                    </div>
                </div>
                <div>
                    <div class="ovi">
                        <p>
                            आतां ययावरी । गुरुभक्तीची परी ।<br>सांगों गा अवधारीं । चतुरनाथा ॥13-369॥
                        </p>
                    </div>
                    <div class="oviartha">
                        <p>
                            आता यानंतर गुरुभक्तीचा प्रकार सांगू. हे चतुरांच्या राजा तो तू ऐक. ॥13-369॥
                        </p>
                    </div>
                </div>
                <div>
                    <div class="ovi">
                        <p>
                            आघवियाचि दैवां । जन्मभूमि हे सेवा ।<br>जे ब्रह्म करी जीवा । शोच्यातेंहि ॥13-370॥
                        </p>
                    </div>
                    <div class="oviartha">
                        <p>
                            ही गुरुसेवा सर्व भाग्यांची उत्पन्न होण्याची जमीन आहे व जी सेवा शोकग्रस्त जीवाला ब्रह्म करते
                            ॥13-370॥
                        </p>
                    </div>
                </div>
            </div>
            <div id="page38" class="page-content">
                <div>
                    <div class="ovi">
                        <p>
                            हें आचार्योपास्ती । प्रकटिजैल तुजप्रती ।<br>बैसों दे एकपांती । अवधानाची ॥13-371॥
                        </p>
                    </div>
                    <div class="oviartha">
                        <p>
                            ती गुरुभक्ति आता तुला स्पष्ट सांगितली जाईल. मात्र तू तिकडे एकसारखे लक्ष दे. ॥13-371॥
                        </p>
                    </div>
                </div>
                <div>
                    <div class="ovi">
                        <p>
                            तरी सकळ जळसमृद्धी । घेऊनि गंगा निघाली उदधी ।<br>कीं श्रुति हे महापदीं । पैठी जाहाली ॥13-372॥
                        </p>
                    </div>
                    <div class="oviartha">
                        <p>
                            तरी सर्व जलसंपत्ती घेऊन गंगा ही जशी समुद्रात प्रवेश करते अथवा वेद जसे ब्रह्मपदात प्रविष्ट
                            होतात ॥13-372॥
                        </p>
                    </div>
                </div>
                <div>
                    <div class="ovi">
                        <p>
                            नाना वेंटाळूनि जीवितें । गुणागुण उखितें ।<br>प्राणनाथा उचितें । दिधलें प्रिया ॥13-373॥
                        </p>
                    </div>
                    <div class="oviartha">
                        <p>
                            अथवा आपल्या जीवासह व आपल्या अंगच्या गुणावगुणांसह सरसकट आपल्या स्वत:ला पतिव्रतेने उत्तम
                            प्रकाराने आपल्या पतीस दिले ॥13-373॥
                        </p>
                    </div>
                </div>
                <div>
                    <div class="ovi">
                        <p>
                            तैसें सबाह्य आपुलें । जेणें गुरुकुळीं वोपिलें ।<br>आपणपें केलें । भक्तीचें घर ॥13-374॥
                        </p>
                    </div>
                    <div class="oviartha">
                        <p>
                            त्याप्रमाणे ज्याने आपले अंतर मनादिक व बाह्य इंद्रियादिक गुरुकुळाला अर्पण केले व आपल्याला
                            गुरुभक्तीचे घर केले आहे ॥13-374॥
                        </p>
                    </div>
                </div>
                <div>
                    <div class="ovi">
                        <p>
                            गुरुगृह जये देशीं । तो देशुचि वसे मानसीं ।<br>विरहिणी कां जैसी । वल्लभातें ॥13-375॥
                        </p>
                    </div>
                    <div class="oviartha">
                        <p>
                            ज्याप्रमाणे विरहिणीचे चित्तात प्रियकर असतो त्याप्रमाणे ज्या देशात गुरूचे घर असते तो देश
                            ज्याच्या मनामधे असतो ॥13-375॥
                        </p>
                    </div>
                </div>
                <div>
                    <div class="ovi">
                        <p>
                            तियेकडोनि येतसे वारा । देखोनि धांवे सामोरा ।<br>आड पडे म्हणे घरा । बीजें कीजो ॥13-376॥
                        </p>
                    </div>
                    <div class="oviartha">
                        <p>
                            गुरूच्या देशाकडून जो वारा येत असेल त्या वार्‍याला पाहून त्याला सामोरा धावून जातो व त्याच्या
                            मार्गात आडवा पडून म्हणतो “आपण माझ्या घरी यावे”. ॥13-376॥
                        </p>
                    </div>
                </div>
                <div>
                    <div class="ovi">
                        <p>
                            साचा प्रेमाचिया भुली । तया दिशेसीचि आवडे बोली ।<br>जीवु थानपती करूनि घाली । गुरुगृहीं जो
                            ॥13-377॥
                        </p>
                    </div>
                    <div class="oviartha">
                        <p>
                            सद्गुरूविषयीच्या खर्‍या प्रेमाने जो वेडा झाल्यामुळे ज्याला त्या दिशेशीच बोलणे आवडते व जो
                            आपल्या जीवाला गुरूच्या घरात मिरासदार करून ठेवतो. ॥13-377॥
                        </p>
                    </div>
                </div>
                <div>
                    <div class="ovi">
                        <p>
                            परी गुरुआज्ञा धरिलें । देह गांवीं असे एकलें ।<br>वांसरुवा लाविलें । दावें जैसें ॥13-378॥
                        </p>
                    </div>
                    <div class="oviartha">
                        <p>
                            परंतु वासरास दोरीने बांधून ठेवल्यामुळे त्यास गाईकडे जाण्याची इच्छा असूनही जसे हलता येत नाही
                            त्याप्रमाणे गुरूची आज्ञा हेच कोणी एक दावे त्याने देहास बांधून टाकल्यामुळे त्याला एकट्याला
                            आपल्या गावी राहाणे पडून गुरूच्या गावाकडे धाव घेता येत नाही. ॥13-378॥
                        </p>
                    </div>
                </div>
                <div>
                    <div class="ovi">
                        <p>
                            म्हणे कैं हें बिरडें फिटेल । कैं तो स्वामी भेटेल ।<br>युगाहूनि वडील । निमिष मानी ॥13-379॥
                        </p>
                    </div>
                    <div class="oviartha">
                        <p>
                            जो म्हणतो ही गुरुआज्ञारूपी दाव्याची गाठ केव्हा सुटेल व केव्हा तो गुरु भेटेल ? तो (गुरूच्या
                            वियोगात जाणार्‍या) निमिषाला युगाहून मोठे मानतो. ॥13-379॥
                        </p>
                    </div>
                </div>
                <div>
                    <div class="ovi">
                        <p>
                            ऐसेया गुरुग्रामींचें आलें । कां स्वयें गुरूंनींचि धाडिलें ।<br>तरी गतायुष्या जोडलें । आयुष्य
                            जैसें ॥13-380॥
                        </p>
                    </div>
                    <div class="oviartha">
                        <p>
                            अशात जर कोणी गुरूच्या गावचे आले अथवा स्वत: गुरूनेच पाठवले तर जसे मरावयास तेकलेल्या पुरूषास
                            आयुष्य प्राप्त व्हावे ॥13-380॥
                        </p>
                    </div>
                </div>
            </div>
            <div id="page39" class="page-content">
                <div>
                    <div class="ovi">
                        <p>
                            कां सुकतया अंकुरा- । वरी पडलिया पीयूषधारा ।<br>नाना अल्पोदकींचा सागरा । आला मासा ॥13-381॥
                        </p>
                    </div>
                    <div class="oviartha">
                        <p>
                            अथवा सुकणार्‍या अंकुरावर जशा अमृताच्या धारा पडाव्यात अथवा थोडा पाण्यातला मासा जसा समुद्रात
                            यावा ॥13-381॥
                        </p>
                    </div>
                </div>
                <div>
                    <div class="ovi">
                        <p>
                            नातरी रंकें निधान देखिलें । कां आंधळिया डोळे उघडले ।<br>भणंगाचिया आंगा आलें । इंद्रपद
                            ॥13-382॥
                        </p>
                    </div>
                    <div class="oviartha">
                        <p>
                            अथवा दरिद्री पुरुषाला जसा द्रव्याचा ठेवा सापडावा किंवा आंधळ्याला जशी पुन्हा दृष्टि यावी अथवा
                            भिकार्‍याला जसे इंद्रपद मिळावे ॥13-382॥
                        </p>
                    </div>
                </div>
                <div>
                    <div class="ovi">
                        <p>
                            तैसें गुरुकुळाचेनि नांवें । महासुखें अति थोरावे ।<br>जें कोडेंही पोटाळवें । आकाश कां
                            ॥13-383॥
                        </p>
                    </div>
                    <div class="oviartha">
                        <p>
                            त्याप्रमाणे गुरुकुळाच्या निमित्ताने मोठा आनंद झाल्यामुळे ज्याला आपण इतके वाढलो असे वाटते की
                            आकाशाला आपण सहजच कवटाळू. ॥13-383॥
                        </p>
                    </div>
                </div>
                <div>
                    <div class="ovi">
                        <p>
                            पैं गुरुकुळीं ऐसी । आवडी जया देखसी ।<br>जाण ज्ञान तयापासीं । पाइकी करी ॥13-384॥
                        </p>
                    </div>
                    <div class="oviartha">
                        <p>
                            ज्या पुरुषाच्या ठिकाणी गुरुकुळासंबंधाने असे प्रेम तू पहाशील त्याच्यापाशी ज्ञान चाकरी करते
                            असे समज. ॥13-384॥
                        </p>
                    </div>
                </div>
                <div>
                    <div class="ovi">
                        <p>
                            आणि अभ्यंतरीलियेकडे । प्रेमाचेनि पवाडे ।<br>श्रीगुरूंचें रूपडें । उपासी ध्यानीं ॥13-385॥
                        </p>
                    </div>
                    <div class="oviartha">
                        <p>
                            आणि आतल्या बाजूकडे (अंत:करणात) प्रेमाच्या जोराने श्रीगुरुमूर्तीची ध्यानाने उपासना करतो
                            ॥13-385॥
                        </p>
                    </div>
                </div>
                <div>
                    <div class="ovi">
                        <p>
                            हृदयशुद्धीचिया आवारीं । आराध्यु तो निश्चल ध्रुव करी ।<br>मग सर्व भावेंसी परिवारीं । आपण होय
                            ॥13-386॥
                        </p>
                    </div>
                    <div class="oviartha">
                        <p>
                            अंत:करणाची शुद्धता हेच कोणी एक आवार त्या आवारामधे आराधना करण्याला योग्य जो गुरु त्याची
                            प्राणप्रतिष्ठा करतो व मग काया वाचा मनाने श्रीगुरूचा लवाजमा आपण बनतो. ॥13-386॥
                        </p>
                    </div>
                </div>
                <div>
                    <div class="ovi">
                        <p>
                            कां चैतन्यांचिये पोवळी- । माजीं आनंदाचिया राउळीं ।<br>श्रिइगुरुलिंगा ढाळी । ध्यानामृत
                            ॥13-387॥
                        </p>
                    </div>
                    <div class="oviartha">
                        <p>
                            अथवा ज्ञानाच्या आवारात असणार्‍या आनंदाच्या देवळामधे गुरुरूपी लिंगाला ध्यानरूपी अमृताचा
                            अभिषेक करतो ॥13-387॥
                        </p>
                    </div>
                </div>
                <div>
                    <div class="ovi">
                        <p>
                            उदयिजतां बोधार्का । बुद्धीची डाळ सात्त्विका ।<br>भरोनियां त्र्यंबका । लाखोली वाहे ॥13-388॥
                        </p>
                    </div>
                    <div class="oviartha">
                        <p>
                            बोधरूपी सूर्य उगवताच बुद्धिरूपी टोपलीत अष्टसात्विकभाव भरून तो त्यांची लाखोली श्रीगुरुरूपी
                            शंकराला वहातो. ॥13-388॥
                        </p>
                    </div>
                </div>
                <div>
                    <div class="ovi">
                        <p>
                            काळशुद्धी त्रिकाळीं । जीवदशा धूप जाळीं ।<br>न्यानदीपें वोंवाळी । निरंतर ॥13-389॥
                        </p>
                    </div>
                    <div class="oviartha">
                        <p>
                            पवित्र काल ह्याच कोणी शिवपूजनाच्या तीन वेळा त्यात जीवपणरूपी धूप जाळून ज्ञानरूपी दिव्याने
                            निरंतर ओवाळतो. ॥13-389॥
                        </p>
                    </div>
                </div>
                <div>
                    <div class="ovi">
                        <p>
                            सामरस्याची रससोय । अखंड अर्पितु जाय ।<br>आपण भराडा होय । गुरु तो लिंग ॥13-390॥
                        </p>
                    </div>
                    <div class="oviartha">
                        <p>
                            गुरूला ऐक्यभावरूपी नैवेद्य नेहेमी अर्पित रहातो व आपण पूजा करणारा गोसावी होऊन गुरूला शंकराची
                            पिंडी करतो. ॥13-390॥
                        </p>
                    </div>
                </div>
            </div>
            <div id="page40" class="page-content">
                <div>
                    <div class="ovi">
                        <p>
                            नातरी जीवाचिये सेजे । गुरु कांतु करूनि भुंजे ।<br>ऐसीं प्रेमाचेनि भोजें । बुद्धी वाहे
                            ॥13-391॥
                        </p>
                    </div>
                    <div class="oviartha">
                        <p>
                            अथवा जीवरूपी शय्येवर गुरूला पति करून भोगतो अशी प्रेमाची आवड त्याची बुद्धि बाळगते. ॥13-391॥
                        </p>
                    </div>
                </div>
                <div>
                    <div class="ovi">
                        <p>
                            कोणे एके अवसरीं । अनुरागु भरे अंतरीं ।<br>कीं तया नाम करी । क्षीराब्धी ॥13-392॥
                        </p>
                    </div>
                    <div class="oviartha">
                        <p>
                            कोणा एका वेळी मनात गुरूविषयी प्रेम भरले की त्याला (त्या प्रेमाला) क्षीरसमुद्र असे नाव देतो.
                            ॥13-392॥
                        </p>
                    </div>
                </div>
                <div>
                    <div class="ovi">
                        <p>
                            तेथ ध्येयध्यान बहु सुख । तेंचि शेषतुका निर्दोख ।<br>वरी जलशयन देख । भावी गुरु ॥13-393॥
                        </p>
                    </div>
                    <div class="oviartha">
                        <p>
                            त्या प्रेमरूपी क्षीरसागरामधे ध्येय जे गुरु त्यांच्या ध्यानापासून होणारे जे अपार सुख ते
                            (सुखच) शेषरूपी शुद्ध गादी समजतो व त्यावर (श्रीविष्णुप्रमाणे) जलशयन करणारे श्रीगुरु आहेत असे
                            समजतो. ॥13-393॥
                        </p>
                    </div>
                </div>
                <div>
                    <div class="ovi">
                        <p>
                            मग वोळगती पाय । ते लक्ष्मी आपण होय ।<br>गरुड होऊनि उभा राहे । आपणचि ॥13-394॥
                        </p>
                    </div>
                    <div class="oviartha">
                        <p>
                            श्रीगुरुरूपी विष्णूच्या पायांची सेवा करणारी लक्ष्मी आपणच होतो व आपणच गरुड होऊन पुढे उभा
                            रहातो. ॥13-394॥
                        </p>
                    </div>
                </div>
                <div>
                    <div class="ovi">
                        <p>
                            नाभीं आपणचि जन्मे । ऐसें गुरुमूर्तिप्रेमें ।<br>अनुभवी मनोधर्में । ध्यानसुख ॥13-395॥
                        </p>
                    </div>
                    <div class="oviartha">
                        <p>
                            आपणाच श्रीगुरुरूपी विष्णूच्या नाभीकमळात जन्म घेतो म्हणजे ब्रह्मदेव होतो. गुरुमूर्तीच्या
                            प्रेमाने असे ध्यानसुख अंत:करणात अनुभवतो. ॥13-395॥
                        </p>
                    </div>
                </div>
                <div>
                    <div class="ovi">
                        <p>
                            एकाधिये वेळें । गुरु माय करी भावबळें ।<br>मग स्तन्यसुखें लोळे । अंकावरी ॥13-396॥
                        </p>
                    </div>
                    <div class="oviartha">
                        <p>
                            एखादेवेळी आपल्या भावाच्या बळाने गुरूला आई मानतो व मग आपण त्या आईच्या मांडीवर स्तनपानाच्या
                            सुखाने लोळतो. ॥13-396॥
                        </p>
                    </div>
                </div>
                <div>
                    <div class="ovi">
                        <p>
                            नातरी गा किरीटी । चैतन्यतरुतळवटीं ।<br>गुरु धेनु आपण पाठीं । वत्स होय ॥13-397॥
                        </p>
                    </div>
                    <div class="oviartha">
                        <p>
                            अथवा अर्जुना चैतन्यरूपी झाडाच्या खाली गुरूला गाय कल्पून आपण तिच्या पाठीमागे असणारे वासरू
                            होतो. ॥13-397॥
                        </p>
                    </div>
                </div>
                <div>
                    <div class="ovi">
                        <p>
                            गुरुकृपास्नेहसलिलीं । आपण होय मासोळी ।<br>कोणे एके वेळीं । हेंचि भावीं ॥13-398॥
                        </p>
                    </div>
                    <div class="oviartha">
                        <p>
                            गुरूच्या प्रेमरूपी जळात आपण मासोळी बनतो. कोणा एका वेळेला हीच कल्पना करतो. ॥13-398॥
                        </p>
                    </div>
                </div>
                <div>
                    <div class="ovi">
                        <p>
                            गुरुकृपामृताचे वडप । आपण सेवावृत्तीचें होय रोप ।<br>ऐसेसे संकल्प । विये मन ॥13-399॥
                        </p>
                    </div>
                    <div class="oviartha">
                        <p>
                            गुरुकृपेच्या ठिकाणी अमृताच्या वृष्टीची कल्पना करतो व आपल्या ठिकाणी सेवावृत्तीरूपी रोपाची
                            कल्पना करतो. असे असे संकल्प त्याचे मन करते. ॥13-399॥
                        </p>
                    </div>
                </div>
                <div>
                    <div class="ovi">
                        <p>
                            चक्षुपक्षेवीण । पिलूं होय आपण ।<br>कैसें पैं अपारपण । आवडीचें ॥13-400॥
                        </p>
                    </div>
                    <div class="oviartha">
                        <p>
                            डोळे उघडले नाहीत व पंख फुटले नाहीत असे (पक्ष्याचे) पिल्लू आपणच होतो. त्याच्या प्रेमाचे
                            अमर्यादपण कसे आहे ॥13-400॥
                        </p>
                    </div>
                </div>
            </div>
            <div id="page41" class="page-content">
                <div>
                    <div class="ovi">
                        <p>
                            गुरूतें पक्षिणी करी । चारा घे चांचूवरी ।<br>गुरु तारू धरी । आपण कांस ॥13-401॥
                        </p>
                    </div>
                    <div class="oviartha">
                        <p>
                            गुरूला पक्षिणी करतो व आपण (पिल्लू बनलेला) तिच्या चोचेतून चारा घेतो. गुरूला पोहणारा करून आपण
                            त्यांच्या कासेला लागतो. ॥13-401॥
                        </p>
                    </div>
                </div>
                <div>
                    <div class="ovi">
                        <p>
                            ऐसें प्रेमाचेनि थावें । ध्यानचि ध्यानातें प्रसवे ।<br>पूर्णसिंधु हेलावे । फुटती जैसे
                            ॥13-402॥
                        </p>
                    </div>
                    <div class="oviartha">
                        <p>
                            ज्याप्रमाणे पूर्ण भरलेल्या समुद्रात लाटामागून लाटा उत्पन्न होतात त्याप्रमाणे अशा प्रेमाच्या
                            बळाने ध्यानच ध्यानाला प्रसवते. ॥13-402॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना यापरी । श्रीगुरुमूर्ती अंतरीं ।<br>भोगी आतां अवधारीं । बाह्यसेवा ॥13-403॥
                        </p>
                    </div>
                    <div class="oviartha">
                        <p>
                            फार काय सांगावे ? याप्रमाने तो गुरुमूर्ती आपल्या अंत:करणात भोगतो. आता त्याची बाहेरील
                            (शरीरिक) सेवा ऐक. ॥13-403॥
                        </p>
                    </div>
                </div>
                <div>
                    <div class="ovi">
                        <p>
                            तरी जिवीं ऐसे आवांके । म्हणे दास्य करीन निकें ।<br>जैसें गुरु कौतुकें । माग म्हणती ॥13-404॥
                        </p>
                    </div>
                    <div class="oviartha">
                        <p>
                            तर त्याच्या मनात असा विचार असतो की मी गुरूचे असे चांगले दास्य करीन की जेणेकरून गुरु मला
                            प्रेमाने ‘माग’ म्हणून म्हणतील. ॥13-404॥
                        </p>
                    </div>
                </div>
                <div>
                    <div class="ovi">
                        <p>
                            तैसिया साचा उपास्ती । गोसावी प्रसन्न होती ।<br>तेथ मी विनंती । ऐसी करीन ॥13-405॥
                        </p>
                    </div>
                    <div class="oviartha">
                        <p>
                            तशा खर्‍या उपासनेने प्रभु सुप्रसन्न होतील त्या वेळी मी अशी विनंती करीन. ॥13-405॥
                        </p>
                    </div>
                </div>
                <div>
                    <div class="ovi">
                        <p>
                            म्हणेन तुमचा देवा । परिवारु जो आघवा ।<br>तेतुलें रूपें होआवा । मीचि एकु ॥13-406॥
                        </p>
                    </div>
                    <div class="oviartha">
                        <p>
                            मी असे म्हणेन की देवा हा जो तुमचा सर्व परिवार आहे तितक्या रूपाने मी एकट्यानेच बनावे ॥13-406॥
                        </p>
                    </div>
                </div>
                <div>
                    <div class="ovi">
                        <p>
                            आणि उपकरतीं आपुलीं । उपकरणें आथि जेतुलीं ।<br>माझीं रूपें तेतुलीं । होआवीं स्वामी ॥13-407॥
                        </p>
                    </div>
                    <div class="oviartha">
                        <p>
                            आणि आपल्या उपयोगी पडणारी जेवढी उपकरणे (पूजेची भांडी वगैरे वस्तु) आहेत महाराज तेवढे सर्व मी
                            व्हावे. ॥13-407॥
                        </p>
                    </div>
                </div>
                <div>
                    <div class="ovi">
                        <p>
                            ऐसा मागेन वरु । तेथ हो म्हणती श्रीगुरु ।<br>मग तो परिवारु । मीचि होईन ॥13-408॥
                        </p>
                    </div>
                    <div class="oviartha">
                        <p>
                            असा मी (श्रीगुरूला) वर मागेन तेव्हां गुरु हो म्हणतील. मग तो त्यांचा सर्व परिवार मीच होईन.
                            ॥13-408॥
                        </p>
                    </div>
                </div>
                <div>
                    <div class="ovi">
                        <p>
                            उपकरणजात सकळिक । तें मीचि होईन एकैक ।<br>तेव्हां उपास्तीचें कवतिक । देखिजैल ॥13-409॥
                        </p>
                    </div>
                    <div class="oviartha">
                        <p>
                            गुरुंच्या उपयोगी पडणार्‍या जेवढ्या म्हणून वस्तुमात्र आहेत त्यापैकी प्रत्येक जेव्हां मी होईन
                            तेव्हा उपासनेचे कौतुक दृष्टीस पडेल. ॥13-409॥
                        </p>
                    </div>
                </div>
                <div>
                    <div class="ovi">
                        <p>
                            गुरु बहुतांची माये । परी एकलौती होऊनि ठाये ।<br>तैसें करूनि आण वायें । कृपे तिये ॥13-410॥
                        </p>
                    </div>
                    <div class="oviartha">
                        <p>
                            श्रीगुरु हे पुष्कळांची आई होऊन रहातील असे करून (म्हणजे अनन्यभावाने त्यांची सेवा करून)
                            त्यांच्या कृपेकडून शपथ वाहवीन ॥13-410॥
                        </p>
                    </div>
                </div>
            </div>
            <div id="page42" class="page-content">
                <div>
                    <div class="ovi">
                        <p>
                            तया अनुरागा वेधु लावीं । एकपत्‍नीव्रत घेववीं ।<br>क्षेत्रसंन्यासु करवीं । लोभाकरवीं ॥13-411॥
                        </p>
                    </div>
                    <div class="oviartha">
                        <p>
                            श्रीगुरूच्या प्रेमाला माझा छंद लावीन व त्या प्रेमाकडून एकपत्नीव्रत घेववीन आणि त्यांच्या
                            लोभाकडून क्षेत्रसंन्यास करवीन (म्हणजे त्यांचा लोभ मला सोडून दुसरीकडे कोठे जाणार नाही असे
                            करीन) ॥13-411॥
                        </p>
                    </div>
                </div>
                <div>
                    <div class="ovi">
                        <p>
                            चतुर्दिक्षु वारा । न लाहे निघों बाहिरा ।<br>तैसा गुरुकृपें पांजिरा । मीचि होईन ॥13-412॥
                        </p>
                    </div>
                    <div class="oviartha">
                        <p>
                            वारा कितीही धावला तरी तो जसा चार दिशांच्या बाहेर निघू शकत नाही त्याप्रमाणे मीच गुरुकृपेला
                            पिंजरा होईन. ॥13-412॥
                        </p>
                    </div>
                </div>
                <div>
                    <div class="ovi">
                        <p>
                            आपुलिया गुणांचीं लेणीं । करीन गुरुसेवे स्वामिणी ।<br>हें असो होईन गंवसणी । मीचि भक्तीसी
                            ॥13-413॥
                        </p>
                    </div>
                    <div class="oviartha">
                        <p>
                            गुरुसेवा जी माझी मालकीण तिला मी आपल्या गुणांचे अलंकार करीन हे असो. (एवढेच काय पण)
                            गुरुभक्तीला मीच गवसणी होईन. ॥13-413॥
                        </p>
                    </div>
                </div>
                <div>
                    <div class="ovi">
                        <p>
                            गुरुस्नेहाचिये वृष्टी । मी पृथ्वी होईन तळवटीं ।<br>ऐसिया मनोरथांचिया सृष्टी । अनंता रची
                            ॥13-414॥
                        </p>
                    </div>
                    <div class="oviartha">
                        <p>
                            गुरूच्या स्नेहाच्या वृष्टीला मीच खाली पृथ्वी होईन याप्रमाणे मनोरथांच्या अनंत सृष्टि तयार
                            करतो. ॥13-414॥
                        </p>
                    </div>
                </div>
                <div>
                    <div class="ovi">
                        <p>
                            म्हणे श्रीगुरूंचें भुवन । आपण मी होईन ।<br>आणि दास होऊनि करीन । दास्य तेथिंचें ॥13-415॥
                        </p>
                    </div>
                    <div class="oviartha">
                        <p>
                            तो म्हणतो गुरूचे रहाते घर मी स्वत: होईन व त्यांच्या घराचा चाकर होऊन तेथील चाकरी मीच करीन.
                            ॥13-415॥
                        </p>
                    </div>
                </div>
                <div>
                    <div class="ovi">
                        <p>
                            निर्गमागमीं दातारें । जे वोलांडिजती उंबरे ।<br>ते मी होईन आणि द्वारें । द्वारपाळु ॥13-416॥
                        </p>
                    </div>
                    <div class="oviartha">
                        <p>
                            श्रीगुरु बाहेर जाते वेळी व घरात येतेवेळी जे उंबरे ओलांडतात ते उंबरे मीच होईन. आणि घराची
                            द्वारे व द्वारांवरील राखण करणारे गडी मीच होईन. ॥13-416॥
                        </p>
                    </div>
                </div>
                <div>
                    <div class="ovi">
                        <p>
                            पाउवा मी होईन । तियां मीचि लेववीन ।<br>छत्र मी आणि करीन । बारीपण ॥13-417॥
                        </p>
                    </div>
                    <div class="oviartha">
                        <p>
                            श्रीगुरूंच्या खडावा मीच होईन व त्या खडावा त्यांच्या पायात मीच घालीन व त्याचे छत्र मी होईन व
                            छत्र धरण्याचे काम मीच करीन. ॥13-417॥
                        </p>
                    </div>
                </div>
                <div>
                    <div class="ovi">
                        <p>
                            मी तळ उपरु जाणविता । चंवरु धरु हातु देता ।<br>स्वामीपुढें खोलता । होईन मी ॥13-418॥
                        </p>
                    </div>
                    <div class="oviartha">
                        <p>
                            श्रीगुरूला खालीवर जाणवणारा (चोपदार) मीच होईन त्यांच्यावर चवरी धरणारा मीच होईन त्यांना हात
                            देणारा मीच होईन व श्रीगुरूपुढे चालणारा वाटाड्या मीच होईन. ॥13-418॥
                        </p>
                    </div>
                </div>
                <div>
                    <div class="ovi">
                        <p>
                            मीचि होईन सागळा । करूं सुईन गुरुळां ।<br>सांडिती तो नेपाळा । पडिघा मीचि ॥13-419॥
                        </p>
                    </div>
                    <div class="oviartha">
                        <p>
                            श्रीगुरूंचा झारी धरणारा शागीर्द मीच होईन व त्यास चूळ भरण्याकरता पाणी मीच घालीन व ती चूळ ते
                            ज्या तस्तात टाकतील ते तस्त मीच होईन. ॥13-419॥
                        </p>
                    </div>
                </div>
                <div>
                    <div class="ovi">
                        <p>
                            हडप मी वोळगेन । मीचि उगाळु घेईन ।<br>उळिग मी करीन । आंघोळीचें ॥13-420॥
                        </p>
                    </div>
                    <div class="oviartha">
                        <p>
                            श्रीगुरूला विडा देण्याची सेवा मीच करीन त्यांनी पान खाऊन थुंकलेला थुंका मीच घेईन आणि त्यांना
                            स्नान घालण्याची खटपट मीच करीन. ॥13-420॥
                        </p>
                    </div>
                </div>
            </div>
            <div id="page43" class="page-content">
                <div>
                    <div class="ovi">
                        <p>
                            होईन गुरूंचें आसन । अलंकार परिधान ।<br>चंदनादि होईन । उपचार ते ॥13-421॥
                        </p>
                    </div>
                    <div class="oviartha">
                        <p>
                            गुरूंचे आसन मी होईन त्यांचे अंगावर घालण्याचे अलंकार व नेसावयाचे वस्त्र आणि चंदनादि उपचार मीच
                            होईन. ॥13-421॥
                        </p>
                    </div>
                </div>
                <div>
                    <div class="ovi">
                        <p>
                            मीचि होईन सुआरु । वोगरीन उपहारु ।<br>आपणपें श्रीगुरु । वोंवाळीन ॥13-422॥
                        </p>
                    </div>
                    <div class="oviartha">
                        <p>
                            श्रीगुरूंचा स्वयंपाक करणारा मी आचारी होईन व त्यास फराळाचे वाढीन व मी आपल्या आपलेपणाने
                            श्रीगुरूस ओवाळीन. ॥13-422॥
                        </p>
                    </div>
                </div>
                <div>
                    <div class="ovi">
                        <p>
                            जे वेळीं देवो आरोगिती । तेव्हां पांतीकरु मीचि पांतीं ।<br>मीचि होईन पुढती । देईन विडा
                            ॥13-423॥
                        </p>
                    </div>
                    <div class="oviartha">
                        <p>
                            श्रीगुरु जेव्हा भोजन करतील तेव्हा त्यांच्या पंक्तीला बसणारा मीच होईन व (भोजन झाल्यानंतर
                            त्यांना) मीच पुढे होईन आणि विडा देईन. ॥13-423॥
                        </p>
                    </div>
                </div>
                <div>
                    <div class="ovi">
                        <p>
                            ताट मी काढीन । सेज मी झाडीन ।<br>चरणसंवाहन । मीचि करीन ॥13-424॥
                        </p>
                    </div>
                    <div class="oviartha">
                        <p>
                            श्रीगुरूंचे भोजन केलेले पात्र मीच काढीन व त्यांचा बिछाना मी झाडीन व त्यांचे पाय चेपीन.
                            ॥13-424॥
                        </p>
                    </div>
                </div>
                <div>
                    <div class="ovi">
                        <p>
                            सिंहासन होईन आपण । वरी श्रीगुरु करिती आरोहण ।<br>होईन पुरेपण । वोळगेचें ॥13-425॥
                        </p>
                    </div>
                    <div class="oviartha">
                        <p>
                            मी स्वत: सिंहासन होईन त्यावर श्रीगुरु बसतील व सेवेचे पुरेपण होईन (म्हणजे संपूर्ण सेवा करीन).
                            ॥13-425॥
                        </p>
                    </div>
                </div>
                <div>
                    <div class="ovi">
                        <p>
                            श्रीगुरूंचें मन । जया देईल अवधान ।<br>तें मी पुढां होईन । चमत्कारु ॥13-426॥
                        </p>
                    </div>
                    <div class="oviartha">
                        <p>
                            श्रीगुरूचे मन जिकडे लक्ष देईल ती वस्तु मीच होईन असा चमत्कार करीन. ॥13-426॥
                        </p>
                    </div>
                </div>
                <div>
                    <div class="ovi">
                        <p>
                            तया श्रवणाचे आंगणीं । होईन शब्दांचिया अक्षौहिणी ।<br>स्पर्श होईन घसणी । आंगाचिया ॥13-427॥
                        </p>
                    </div>
                    <div class="oviartha">
                        <p>
                            श्रीगुरूच्या श्रवणरूपी अंगणात असंख्य शब्द मी होईन त्यांचे अंग ज्याला घासेल तो स्पर्शविषय मी
                            होईन. ॥13-427॥
                        </p>
                    </div>
                </div>
                <div>
                    <div class="ovi">
                        <p>
                            श्रीगुरूंचे डोळे । अवलोकनें स्नेहाळें ।<br>पाहाती तियें सकळें । होईन रूपें ॥13-428॥
                        </p>
                    </div>
                    <div class="oviartha">
                        <p>
                            श्रीगुरूंचे डोळे कृपादृष्टीने ज्या ज्या वस्तु पहातील त्या सर्व मीच होईन. त्यांच्या जिव्हेला
                            जो जो रस आवडेल तो तो रस मी होईन आणि मी गंधरूप होऊन त्यांच्या घ्राणांची सेवा करीन. ॥13-428॥
                        </p>
                    </div>
                </div>
                <div>
                    <div class="ovi">
                        <p>
                            तिये रसने जो जो रुचेल । तो तो रसु म्यां होईजैल ।<br>गंधरूपें कीजेल । घ्राणसेवा ॥13-429॥
                        </p>
                    </div>
                    <div class="oviartha">
                        <p>
                            त्यांच्या जिव्हेला जो जो रस आवडेल् तो तो मी होईन आणि मी गंधरूप होऊन त्यांच्या घ्राणाची सेवा
                            करीन. ॥13-429॥
                        </p>
                    </div>
                </div>
                <div>
                    <div class="ovi">
                        <p>
                            एवं बाह्यमनोगत । श्रीगुरुसेवा समस्त ।<br>वेंटाळीन वस्तुजात । होऊनियां ॥13-430॥
                        </p>
                    </div>
                    <div class="oviartha">
                        <p>
                            याप्रमाणे सर्व वस्तुमात्र मी होऊन श्रीगुरूची सर्व बाह्य सेवा मी व्यापीन असे त्याचे मनोगत
                            असते. ॥13-430॥
                        </p>
                    </div>
                </div>
            </div>
            <div id="page44" class="page-content">
                <div>
                    <div class="ovi">
                        <p>
                            जंव देह हें असेल । तंव वोळगी ऐसी कीजेल ।<br>मग देहांतीं नवल । बुद्धि आहे ॥13-431॥
                        </p>
                    </div>
                    <div class="oviartha">
                        <p>
                            हा देह जेथपर्यंत उभा आहे तेथपर्यंत माझ्याकडून अशी सेवा केली जाईल व देह पडल्यानंतरही सेवा
                            करण्याची आश्चर्यकारक आवड मी बुद्धीमधे धरीन. (ती अशी) ॥13-431॥
                        </p>
                    </div>
                </div>
                <div>
                    <div class="ovi">
                        <p>
                            इये शरीरींची माती । मेळवीन तिये क्षिती ।<br>जेथ श्रीचरण उभे ठाती । श्रीगुरूंचे ॥13-432॥
                        </p>
                    </div>
                    <div class="oviartha">
                        <p>
                            जेथे पूजनीय श्रीगुरूंचे चरण उभे रहातील त्या जागी या (माझ्या) शरीराची माती मिळवीन. ॥13-432॥
                        </p>
                    </div>
                </div>
                <div>
                    <div class="ovi">
                        <p>
                            माझा स्वामी कवतिकें । स्पर्शीजति जियें उदकें ।<br>तेथ लया नेईन निकें । आपीं आप ॥13-433॥
                        </p>
                    </div>
                    <div class="oviartha">
                        <p>
                            माझे स्वामी ज्या पाण्याला सहज स्पर्श करतील त्या पाण्यात माझ्या शरीरातील पाणी मी लयाला नेईन.
                            ॥13-433॥
                        </p>
                    </div>
                </div>
                <div>
                    <div class="ovi">
                        <p>
                            श्रीगुरु वोंवाळिजती । कां भुवनीं जे उजळिजती ।<br>तयां दीपांचिया दीप्तीं । ठेवीन तेज ॥13-434॥
                        </p>
                    </div>
                    <div class="oviartha">
                        <p>
                            ज्या दिव्यांनी गुरूस ओवाळतात अथवा जे दिवे श्रीगुरूंच्या मंदिरात लावतात त्या दिव्यांच्या
                            तेजात मी आपल्या शरीरातील तेज मिसळीन. ॥13-434॥
                        </p>
                    </div>
                </div>
                <div>
                    <div class="ovi">
                        <p>
                            चवरी हन विंजणा । तेथ लयो करीन प्राणा ।<br>मग आंगाचा वोळंगणा । होईन मी ॥13-435॥
                        </p>
                    </div>
                    <div class="oviartha">
                        <p>
                            श्रीगुरूंची चवरी व पंखा जो असेल तेथे त्या चवरीत व पंख्यात मी माझ्या प्राणांचा लय करीन. व मग
                            त्यांच्या शरीराची सेवा करणारा वारा मी होईन. ॥13-435॥
                        </p>
                    </div>
                </div>
                <div>
                    <div class="ovi">
                        <p>
                            जिये जिये अवकाशीं । श्रीगुरु असती परिवारेंसीं ।<br>आकाश लया आकाशीं । नेईन तिये ॥13-436॥
                        </p>
                    </div>
                    <div class="oviartha">
                        <p>
                            ज्या ज्या पोकळीत गुरु आपल्या परिवारासह असतील त्या पोकळीत मी आपल्या शरीरातील आकाश लयाला नेईन.
                            ॥13-436॥
                        </p>
                    </div>
                </div>
                <div>
                    <div class="ovi">
                        <p>
                            परी जीतु मेला न संडीं । निमेषु लोकां न धाडीं ।<br>ऐसेनि गणावया कोडी । कल्पांचिया ॥13-437॥
                        </p>
                    </div>
                    <div class="oviartha">
                        <p>
                            परंतु जिवंत असतांना अथवा मेल्यावर श्रीगुरूंची सेवा सोडणार नाही व एक निमिष (एक निमिषभर
                            गुरूंची सेवा) लोकांवर सोपवणार नाही व अशी ही सेवा कोट्यावधी कल्पनांचा काल मोजला तरी ती चालू
                            राहील. ॥13-437॥
                        </p>
                    </div>
                </div>
                <div>
                    <div class="ovi">
                        <p>
                            येतुलेंवरी धिंवसा । जयाचिया मानसा ।<br>आणि करूनियांहि तैसा । अपारु जो ॥13-438॥
                        </p>
                    </div>
                    <div class="oviartha">
                        <p>
                            येथपर्यंत ज्याच्या मनाला गुरुसेवेविषयी उत्कट इच्छा असते आणि त्याचप्रमाणे तो सेवा करूनही
                            अपारच असतो. (म्हणजे गुरुसेवेविषयी त्याची उत्कट इच्छा राहिलेलीच असते). ॥13-438॥
                        </p>
                    </div>
                </div>
                <div>
                    <div class="ovi">
                        <p>
                            रात्र दिवस नेणे । थोडें बहु न म्हणें ।<br>म्हणियाचेनि दाटपणें । साजा होय ॥13-439॥
                        </p>
                    </div>
                    <div class="oviartha">
                        <p>
                            (गुरुसेवेपुढे) तो रात्रंदिवस जाणत नाही थोडेफार म्हणत नाही आणि सेवेची गर्दी असली म्हणजे तो
                            प्रसन्न असतो. ॥13-439॥
                        </p>
                    </div>
                </div>
                <div>
                    <div class="ovi">
                        <p>
                            तो व्यापारु येणें नांवें । गगनाहूनि थोरावे ।<br>एकला करी आघवें । एकेचि काळीं ॥13-440॥
                        </p>
                    </div>
                    <div class="oviartha">
                        <p>
                            गुरुसेवा करावयाची म्हटले म्हणजे तो आकाशाहून मोठा होतो व तो एकटा गुरूची सर्व सेवा एकाच काळी
                            करतो. ॥13-440॥
                        </p>
                    </div>
                </div>
            </div>
            <div id="page45" class="page-content">
                <div>
                    <div class="ovi">
                        <p>
                            हृदयवृत्ती पुढां । आंगचि घे दवडा ।<br>काज करी होडा । मानसेंशीं ॥13-441॥
                        </p>
                    </div>
                    <div class="oviartha">
                        <p>
                            त्याच्या अंत:करणाच्या वृत्तीपुढे शरीरच धाव घेते त्याची प्रत्यक्ष कृति मनाशी सेवेच्या कामात
                            चढाओढीची प्रतिज्ञा करते. ॥13-441॥
                        </p>
                    </div>
                </div>
                <div>
                    <div class="ovi">
                        <p>
                            एकादियां वेळा । श्रीगुरुचिया खेळा ।<br>लोण करी सकळा । जीविताचें ॥13-442॥
                        </p>
                    </div>
                    <div class="oviartha">
                        <p>
                            श्रीगुरूंच्या एखाद्या जराशा लीलेला आपल्या सर्व जीविताचे लोण करतो (म्हणजे आपले सर्व जीवित
                            त्यांच्या थोड्याशा खेळावरून ओवाळून टाकतो). ॥13-442॥
                        </p>
                    </div>
                </div>
                <div>
                    <div class="ovi">
                        <p>
                            जो गुरुदास्यें कृशु । जो गुरुप्रेमें सपोषु ।<br>गुरुआज्ञे निवासु । आपणचि जो ॥13-443॥
                        </p>
                    </div>
                    <div class="oviartha">
                        <p>
                            जो गुरुसेवेच्या योगाने रोडका झालेला असतो जो गुरुप्रेमाने पुष्ट झालेला असतो व जो आपण स्वत:
                            श्रीगुरूच्या आज्ञेचे स्वत:च्या रहाण्याचे ठिकाण असतो ॥13-443॥
                        </p>
                    </div>
                </div>
                <div>
                    <div class="ovi">
                        <p>
                            जो गुरु कुळें सुकुलीनु । जो गुरुबंधुसौजन्यें सुजनु ।<br>जो गुरुसेवाव्यसनें सव्यसनु । निरंतर
                            ॥13-444॥
                        </p>
                    </div>
                    <div class="oviartha">
                        <p>
                            जो श्रीगुरूच्या कुळामुळे चांगला कुलीन असतो जो आपल्या गुरुबंधुवरील स्नेहाचे योगाने भला मनुष्य
                            ठरलेला असतो व जो नेहेमी गुरुसेवेच्या छंदामुळे व्यसनी असतो ॥13-444॥
                        </p>
                    </div>
                </div>
                <div>
                    <div class="ovi">
                        <p>
                            गुरुसंप्रदायधर्म । तेचि जयाचे वर्णाश्रम ।<br>गुरुपरिचर्या नित्यकर्म । जयाचें गा ॥13-445॥
                        </p>
                    </div>
                    <div class="oviartha">
                        <p>
                            गुरुसंप्रदायाचे जे आचार असतात ते ज्याचे वर्णाश्रम विहितकर्मे असतात अरे गुरुसेवा हे ज्याचे
                            नित्यकर्म असते ॥13-445॥
                        </p>
                    </div>
                </div>
                <div>
                    <div class="ovi">
                        <p>
                            गुरु क्षेत्र गुरु देवता । गुरु माय गुरु पिता ।<br>जो गुरुसेवेपरौता । मार्ग नेणें ॥13-446॥
                        </p>
                    </div>
                    <div class="oviartha">
                        <p>
                            गुरु हेच क्षेत्र गुरु हीच देवता गुरूच माता गुरूच पिता तो गुरुपूजेपलीकडील दुसरा मार्ग जाणत
                            नाही. ॥13-446॥
                        </p>
                    </div>
                </div>
                <div>
                    <div class="ovi">
                        <p>
                            श्रीगुरूचे द्वार । तें जयाचें सर्वस्व सार ।<br>गुरुसेवकां सहोदर । प्रेमें भजे ॥13-447॥
                        </p>
                    </div>
                    <div class="oviartha">
                        <p>
                            श्रीगुरूचे द्वार हेच ज्याचे सर्वस्व सार आहे व गुरुसेवकांना तो सख्या भावाच्या प्रेमाने भजतो
                            ॥13-447॥
                        </p>
                    </div>
                </div>
                <div>
                    <div class="ovi">
                        <p>
                            जयाचें वक्त्र । वाहे गुरुनामाचे मंत्र ।<br>गुरुवाक्यावांचूनि शास्त्र । हातीं न शिवे ॥13-448॥
                        </p>
                    </div>
                    <div class="oviartha">
                        <p>
                            ज्याचे मुख गुरुनामाचा मंत्र धारण करते व गुरुवाक्यावाचून दुसर्‍या शास्त्राला हात लावत नाही
                            ॥13-448॥
                        </p>
                    </div>
                </div>
                <div>
                    <div class="ovi">
                        <p>
                            शिवतलें गुरुचरणीं । भलतैसें हो पाणी ।<br>तया सकळ तीर्थें आणी । त्रैलोक्यींचीं ॥13-449॥
                        </p>
                    </div>
                    <div class="oviartha">
                        <p>
                            ज्या कोणत्याही पाण्याला श्रीगुरुचरणांचा स्पर्श झाला आहे त्या पाण्याला तीर्थे समजून त्या
                            तीर्थाच्या यात्रेला त्रैलोक्यातील तीर्थे आणतो (म्हणजे त्रैलोक्यातील तीर्थे त्या पाण्यात आली
                            आहेत असे समजतो). ॥13-449॥
                        </p>
                    </div>
                </div>
                <div>
                    <div class="ovi">
                        <p>
                            श्रीगुरूचें उशिटें । लाहे जैं अवचटें ।<br>तैं तेणें लाभें विटे । समाधीसी ॥13-450॥
                        </p>
                    </div>
                    <div class="oviartha">
                        <p>
                            त्याला जेव्हा श्रीगुरूचे उच्छिष्ट अकस्मात प्राप्त होते तेव्हा त्या लाभाने तो समाधीस विटतो.
                            ॥13-450॥
                        </p>
                    </div>
                </div>
            </div>
            <div id="page46" class="page-content">
                <div>
                    <div class="ovi">
                        <p>
                            कैवल्यसुखासाठीं । परमाणु घे किरीटी ।<br>उधळती पायांपाठीं । चालतां जे ॥13-451॥
                        </p>
                    </div>
                    <div class="oviartha">
                        <p>
                            अर्जुना श्रीगुरु चालत असतांना त्यांच्या पायामागे जी धूळ उडते त्यातील रज:कण तो गुरुभक्त
                            मोक्षसुखाच्या किंमतीचे समजतो. ॥13-451॥
                        </p>
                    </div>
                </div>
                <div>
                    <div class="ovi">
                        <p>
                            हें असो सांगावें किती । नाहीं पारु गुरुभक्ती ।<br>परी गा उत्क्रांतमती । कारण हें ॥13-452॥
                        </p>
                    </div>
                    <div class="oviartha">
                        <p>
                            हे राहू दे मी गुरुभक्तिसंबंधाने किती सांगू ? गुरूवरील प्रेमाला अंत नाही परंतु माझ्या बुद्धीत
                            अफाट स्फूर्ति झाली हेच या विस्ताराचे कारण आहे. ॥13-452॥
                        </p>
                    </div>
                </div>
                <div>
                    <div class="ovi">
                        <p>
                            जया इये भक्तीची चाड । जया इये विषयींचें कोड ।<br>जो हे सेवेवांचून गोड । न मनी कांहीं
                            ॥13-453॥
                        </p>
                    </div>
                    <div class="oviartha">
                        <p>
                            ज्याला या भक्तीची इच्छा आहे ज्याला याविषयी कौतुक आहे व जो या सेवेवाचून दुसरे काही चांगले
                            मानत नाही ॥13-453॥
                        </p>
                    </div>
                </div>
                <div>
                    <div class="ovi">
                        <p>
                            तो तत्त्वज्ञाचा ठावो । ज्ञाना तेणेंचि आवो ।<br>हें असो तो देवो । ज्ञान भक्तु ॥13-454॥
                        </p>
                    </div>
                    <div class="oviartha">
                        <p>
                            तो पुरुष तत्वज्ञानाचे ठिकाण आहे. ज्ञानाला त्याच्याच योगाने इभ्रत असते. हे वर्णन पुरे. अशी
                            गुरूची सेवा करणारा जो आहे तो देव आहे व ज्ञान त्याचा भक्त आहे. ॥13-454॥
                        </p>
                    </div>
                </div>
                <div>
                    <div class="ovi">
                        <p>
                            हें जाण पां साचोकारें । तेथ ज्ञान उघडेनि द्वारें ।<br>नांदत असे जगा पुरे । इया रीती ॥13-455॥
                        </p>
                    </div>
                    <div class="oviartha">
                        <p>
                            ह्या रीतीने खरोखर तेथे (त्या गुरुभक्ताच्या ठिकाणी) जगाला पुरेल इतके ज्ञान उघड्या दाराने
                            नांदते हे तू खरोखर समज. ॥13-455॥
                        </p>
                    </div>
                </div>
                <div>
                    <div class="ovi">
                        <p>
                            जिये गुरुसेवेविखीं । माझा जीव अभिलाखी ।<br>म्हणौनि सोयचुकी । बोली केली ॥13-456॥
                        </p>
                    </div>
                    <div class="oviartha">
                        <p>
                            (ज्ञानेश्वर महाराज म्हणतात) ह्या गुरुसेवेविषयी माझ्या अंत:करणात उत्कट इच्छा आहे म्हणून मार्ग
                            सोडून गुरुभक्तीचे व्याख्यान केले. ॥13-456॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं असतां हातीं खुळा । भजनावधानीं आंधळा ।<br>परिचर्येलागीं पांगुळा- । पासूनि मंदु
                            ॥13-457॥
                        </p>
                    </div>
                    <div class="oviartha">
                        <p>
                            नाहीतर मी गुरुसेवेविषयी हात असून थोटा मला डोळे असून मी भजनाकडे लक्ष देण्याच्या कामी आंधळा
                            आहे व सेवा करण्याविषयी पाय असून पांगळ्यापेक्षा मंद आहे. ॥13-457॥
                        </p>
                    </div>
                </div>
                <div>
                    <div class="ovi">
                        <p>
                            गुरुवर्णनीं मुका । आळशी पोशिजे फुका ।<br>परी मनीं आथि निका । सानुरागु ॥13-458॥
                        </p>
                    </div>
                    <div class="oviartha">
                        <p>
                            वाचा असून गुरुवर्णनाविषयी मी मुका आहे व ज्यास फुकट पोसावे लागते असा मी आळशी आहे. परंतु
                            माझ्या मनामधे गुरुभक्तिविषयी चांगले प्रेम आहे. ॥13-458॥
                        </p>
                    </div>
                </div>
                <div>
                    <div class="ovi">
                        <p>
                            तेणेंचि पैं कारणें । हें स्थूळ पोसणें ।<br>पडलें मज म्हणे । ज्ञानदेवो ॥13-459॥
                        </p>
                    </div>
                    <div class="oviartha">
                        <p>
                            त्याच कारणामुळे ह्या (आचार्योपास्ति) पदाचे व्याख्यान विस्तृत करणे भाग पडले असे ज्ञानदेव
                            म्हणतात. ॥13-459॥
                        </p>
                    </div>
                </div>
                <div>
                    <div class="ovi">
                        <p>
                            परि तो बोलु उपसाहावा । आणि वोळगे अवसरु देयावा ।<br>आतां म्हणेन जी बरवा । ग्रंथार्थुचि
                            ॥13-460॥
                        </p>
                    </div>
                    <div class="oviartha">
                        <p>
                            तरी ते माझे लांबलचक व्याख्यान सहन करावे आणि मला सेवा करण्याला सवड द्यावी. आता पुढे ग्रंथाचा
                            अर्थच चांगला सांगेन. ॥13-460॥
                        </p>
                    </div>
                </div>
            </div>
            <div id="page47" class="page-content">
                <div>
                    <div class="ovi">
                        <p>
                            परिसा परिसा श्रीकृष्णु । जो भूतभारसहिष्णु ।<br>तो बोलतसे विष्णु । पार्थु ऐके ॥13-461॥
                        </p>
                    </div>
                    <div class="oviartha">
                        <p>
                            ऐका ! ऐका ! भूतांचे ओझे सहन करणारा विष्णु जो श्रीकृष्ण तो बोलत आहे व अर्जुन ऐकत आहे.
                            ॥13-461॥
                        </p>
                    </div>
                </div>
                <div>
                    <div class="ovi">
                        <p>
                            म्हणे शुचित्व गा ऐसें । जयापाशीं दिसे ।<br>आंग मन जैसें । कापुराचें ॥13-462॥
                        </p>
                    </div>
                    <div class="oviartha">
                        <p>
                            श्रीकृष्ण म्हणतात ज्याप्रमाणे कापूर हा आत व बाहेर दोन्ही बाजूंनी स्वच्छ असतो त्याप्रमाणे
                            ज्याचे शरीर आणि अंत:करण ही शुद्ध असतात अर्जुना तशा प्रकारचे शुचित्व ज्याचे ठिकाणी असते
                            ॥13-462॥
                        </p>
                    </div>
                </div>
                <div>
                    <div class="ovi">
                        <p>
                            कां रत्‍नासचें दळवाडें । तैसें सबाह्य चोखडें ।<br>आंत बाहेरि एकें पाडें । सूर्यु जैसा
                            ॥13-463॥
                        </p>
                    </div>
                    <div class="oviartha">
                        <p>
                            जसे रत्नाचे स्वरूप आतबाहेर चोख असते अथवा सूर्य जसा आतबाहेर एकसारखा (प्रकाशमय) असतो ॥13-463॥
                        </p>
                    </div>
                </div>
                <div>
                    <div class="ovi">
                        <p>
                            बाहेरीं कर्में क्षाळला । भितरीं ज्ञानें उजळला ।<br>इहीं दोहीं परीं आला । पाखाळा एका ॥13-464॥
                        </p>
                    </div>
                    <div class="oviartha">
                        <p>
                            तसा बाहेरून जो कर्माने शुद्ध झालेला आहे व आतून तो ज्ञानाने शुद्ध झालेला आहे अशा रीतीने जो या
                            दोन्ही प्रकारांनी शुद्धत्वाला प्राप्त झालेला आहे. ॥13-464॥
                        </p>
                    </div>
                </div>
                <div>
                    <div class="ovi">
                        <p>
                            मृत्तिका आणि जळें । बाह्य येणें मेळें ।<br>निर्मळु होय बोलें । वेदाचेनी ॥13-465॥
                        </p>
                    </div>
                    <div class="oviartha">
                        <p>
                            वेदांच्या आज्ञेप्रमाणे माती व पाणी ह्यांच्या योगाने बाह्य जे शरीर ते निर्मळ होते. ॥13-465॥
                        </p>
                    </div>
                </div>
                <div>
                    <div class="ovi">
                        <p>
                            भलतेथ बुद्धीबळी । रजआरिसा उजळी ।<br>सौंदणी फेडी थिगळी । वस्त्रांचिया ॥13-466॥
                        </p>
                    </div>
                    <div class="oviartha">
                        <p>
                            बुद्धीच्या बळाने वाटेल तेथे आरसा धुळीने (मातीने) स्वच्छ करता येतो व परिटाच्या भट्टीच्या
                            पात्रातील पाणी वस्त्राचे डाग नाहीसे करते. ॥13-466॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना इयापरी । बाह्य चोख अवधारीं ।<br>आणि ज्ञानदीपु अंतरीं । म्हणौनि शुद्ध ॥13-467॥
                        </p>
                    </div>
                    <div class="oviartha">
                        <p>
                            फार काय सांगावे ? ऐक. याप्रमाणे त्याचे शरीर शुद्ध असते व मनात ज्ञारूपी दिवा असतो. म्हणून
                            अंतर शुद्ध असते असे समज. ॥13-467॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं तरी पंडुसुता । आंत शुद्ध नसतां ।<br>बाहेरि कर्म तो तत्त्वतां । विटंबु गा ॥13-468॥
                        </p>
                    </div>
                    <div class="oviartha">
                        <p>
                            अर्जुना सहज विचार करून पाहिले तर आत मन शुद्ध नसतांना बाहेर केवळ शरीराने कर्मे करणे ही
                            विटंबना होय. ॥13-468॥
                        </p>
                    </div>
                </div>
                <div>
                    <div class="ovi">
                        <p>
                            मृत जैसा शृंगारिला । गाढव तीर्थीं न्हाणिला ।<br>कडुदुधिया माखिला । गुळें जैसा ॥13-469॥
                        </p>
                    </div>
                    <div class="oviartha">
                        <p>
                            प्रेतास जसे अलंकार घालून सजवले किंवा गाढवाला जसे तीर्थात स्नान घातले अथवा कडू असलेला दुध्या
                            भोपळा जसा गुळाने चोपडला ॥13-469॥
                        </p>
                    </div>
                </div>
                <div>
                    <div class="ovi">
                        <p>
                            वोस गृहीं तोरण बांधिलें । कां उपवासी अन्नें लिंपिलें ।<br>कुंकुमसेंदुर केलें । कांतहीनेनें
                            ॥13-470॥
                        </p>
                    </div>
                    <div class="oviartha">
                        <p>
                            ओसाड घराला जसे तोरण बांधले किंवा उपवासी मनुष्याच्या अंगाला बाहेरून अन्न चोपडले अथवा विधवेने
                            कुंकु व शेंदूर लावला ॥13-470॥
                        </p>
                    </div>
                </div>
            </div>
            <div id="page48" class="page-content">
                <div>
                    <div class="ovi">
                        <p>
                            कळस ढिमाचे पोकळ । जळो वरील तें झळाळ ।<br>काय करूं चित्रींव फळ । आंतु शेण ॥13-471॥
                        </p>
                    </div>
                    <div class="oviartha">
                        <p>
                            आतून पोकळ व बाहेरून सोन्याचा मुलामा केलेले कळस जे असतात त्यांच्या वरील नुसत्या दिखाऊ चकाकीला
                            आग लागो. शेणाची फळांची चित्रे करून त्यांना बाहेरून रंग देऊन जरी ती हुबेहूब फळांसारखी दिसणारी
                            केली तरी त्यांना घेऊन काय करायचे आहे ? कारण त्यांच्या आत शेण आहे ॥13-471॥
                        </p>
                    </div>
                </div>
                <div>
                    <div class="ovi">
                        <p>
                            तैसें कर्मवरिचिलेंकडां । न सरे थोर मोलें कुडा ।<br>नव्हे मदिरेचा घडा । पवित्र गंगे ॥13-472॥
                        </p>
                    </div>
                    <div class="oviartha">
                        <p>
                            आत शुद्ध नसून केवल बाह्यात्कारी कर्म करणे हे त्याप्रमाणे आहे. वाईट पदार्थाला मोठी किंमत
                            लावली तर तो खपत नाही. जशी दारूने भरलेली घागर गंगोदकात बुचकळली तरी त्यायोगाने ती घागर पवित्र
                            होत नाही. ॥13-472॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि अंतरीं ज्ञान व्हावें । मग बाह्य लाभेल स्वभावें ।<br>वरी ज्ञान कर्में संभवे । ऐसें
                            कें जोडे ? ॥13-473॥
                        </p>
                    </div>
                    <div class="oviartha">
                        <p>
                            म्हणून मनामधे ज्ञान असावे मग बाह्य शुद्धि सहजच प्राप्त होईल. शिवाय ज्ञान व कर्म या दोहोंनी
                            उत्पन्न होणारी अशी पवित्रता कोठे मिळेल ? ॥13-473॥
                        </p>
                    </div>
                </div>
                <div>
                    <div class="ovi">
                        <p>
                            यालागी बाह्य विभागु । कर्में धुतला चांगु ।<br>आणि ज्ञानें फिटला वंगु । अंतरींचा ॥13-474॥
                        </p>
                    </div>
                    <div class="oviartha">
                        <p>
                            याकरता अर्जुना बाहेरील भाग कर्माने चांगला धुतलेला (शुद्ध केलेला) आहे आणि ज्ञानाने आतील मळ
                            काढून टाकेला आहे ॥13-474॥
                        </p>
                    </div>
                </div>
                <div>
                    <div class="ovi">
                        <p>
                            तेथ अंतर बाह्य गेले । निर्मळत्व एक जाहलें ।<br>किंबहुना उरलें । शुचित्वचि ॥13-475॥
                        </p>
                    </div>
                    <div class="oviartha">
                        <p>
                            त्या स्थितीत आतील व बाहेरील शुचित्व हा भेद गेला व दोन्ही शुचित्वे एक झाली फार काय सांगावे ?
                            केवल एक शुचित्व मात्र राहिले. ॥13-475॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि सद्भाव जीवगत । बाहेरी दिसती फांकत ।<br>जे स्फटिकगृहींचे डोलत । दीप जैसे ॥13-476॥
                        </p>
                    </div>
                    <div class="oviartha">
                        <p>
                            म्हणून स्फटिकाच्या तावदानात ठेवलेले दिवे मंद मंद हालतांना जसे बाहेरून दिसतात तशा अंत:करणातील
                            चांगल्या मनोवृत्ती बाहेर (इंद्रियद्वारा) प्रगट झालेल्या दिसतात. ॥13-476॥
                        </p>
                    </div>
                </div>
                <div>
                    <div class="ovi">
                        <p>
                            विकल्प जेणें उपजे । नाथिली विकृति निपजे ।<br>अप्रवृत्तीचीं बीजें । अंकुर घेती ॥13-477॥
                        </p>
                    </div>
                    <div class="oviartha">
                        <p>
                            ज्या ज्या योगाने संशय उत्पन्न होतो ज्या योगाने वाईट मनोविकार उत्पन्न होतात व ज्या योगाने
                            कुकर्मांची बीजे अंकुर घेतात (ज्या योगाने निषिद्ध कर्मांकडे प्रवृत्ति होते) ॥13-477॥
                        </p>
                    </div>
                </div>
                <div>
                    <div class="ovi">
                        <p>
                            तें आइके देखे अथवा भेटे । परी मनीं कांहींचि नुमटे ।<br>मेघरंगें न कांटे । व्योम जैसें
                            ॥13-478॥
                        </p>
                    </div>
                    <div class="oviartha">
                        <p>
                            अशा ज्या गोष्टी त्या ऐकल्या पाहिल्या किंवा भेटल्या तरी त्या योगाने ज्याप्रमाणे मेघांच्या
                            रंगांचे डाग आकाशावर पडत नाहीत त्याप्रमाणे मनामधे काही विकार उत्पन्न होत नाहीत. ॥13-478॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं इंद्रियांचेनि मेळें । विषयांवरी तरी लोळे ।<br>परी विकाराचेनि विटाळें । लिंपिजेना
                            ॥13-479॥
                        </p>
                    </div>
                    <div class="oviartha">
                        <p>
                            एरवी इंद्रियांच्या संगतीने विषयांचा संबंध त्याला जरी घडला तरी तो विकाराच्या विटाळाने लिप्त
                            होत नाही. ॥13-479॥
                        </p>
                    </div>
                </div>
                <div>
                    <div class="ovi">
                        <p>
                            भेटलिया वाटेवरी । चोखी आणि माहारी ।<br>तेथ नातळें तियापरी । राहाटों जाणें ॥13-480॥
                        </p>
                    </div>
                    <div class="oviartha">
                        <p>
                            वाटेवरून ब्राह्मण स्त्री अथवा महाराची स्त्री या दोघी गेल्या असता ती वाट एकीच्या स्पर्शाने
                            पवित्र होत नाही वा दुसरीच्या संगतीने ती अपवित्र होत नाही तर ती वाट दोहोंपासून अलिप्त असते
                            त्याप्रमाणे अलिप्तपणाने व्यवहारात वागण्याची त्यास माहिती असते. ॥13-480॥
                        </p>
                    </div>
                </div>
            </div>
            <div id="page49" class="page-content">
                <div>
                    <div class="ovi">
                        <p>
                            कां पतिपुत्रांतें आलिंगी । एकचि ते तरुणांगी ।<br>तेथ पुत्रभावाच्या आंगीं । न रिगे कामु
                            ॥13-481॥
                        </p>
                    </div>
                    <div class="oviartha">
                        <p>
                            एकच तरुण स्त्री पतीला व पुत्राला आलिंगन देते. परंतु पुत्राला आलिंगन देतेवेळी तिच्या मनात जे
                            पुत्राविषयी प्रेम असते त्या प्रेमात कामाचा स्पर्श नसतो. ॥13-481॥
                        </p>
                    </div>
                </div>
                <div>
                    <div class="ovi">
                        <p>
                            तैसें हृदय चोख । संकल्पविकल्पीं सनोळख ।<br>कृत्याकृत्य विशेख । फुडें जाणें ॥13-482॥
                        </p>
                    </div>
                    <div class="oviartha">
                        <p>
                            त्याप्रमाणे त्याचे हृदय शुद्ध असते. संकल्प व विकल्प या दोहोंची त्या अंत:करणास ओळख असते
                            विशेषत: कृत्य व अकृत्य काय आहे हे ते अंत:करण पक्के जाणते. ॥13-482॥
                        </p>
                    </div>
                </div>
                <div>
                    <div class="ovi">
                        <p>
                            पाणियें हिरा न भिजे । आधणीं हरळु न शिजे ।<br>तैसी विकल्पजातें न लिंपिजे । मनोवृत्ती ॥13-483॥
                        </p>
                    </div>
                    <div class="oviartha">
                        <p>
                            जसा हिरा पाण्याने भिजत नाही व आधणात खडा शिजत नाही त्याप्रमाणे कोणत्याही मनोविकाराने त्याची
                            वृत्ति लिप्त होत नाही. ॥13-483॥
                        </p>
                    </div>
                </div>
                <div>
                    <div class="ovi">
                        <p>
                            तया नांव शुचिपण । पार्था गा संपूर्ण ।<br>हें देखसी तेथ जाण । ज्ञान असे ॥13-484॥
                        </p>
                    </div>
                    <div class="oviartha">
                        <p>
                            अर्जुना यास पुरे शुचित्व असे म्हणतात. ही वर सांगितलेली शुचित्वाची लक्षणे तू जेथे पहाशील तेथे
                            ज्ञान आहे असे समज. ॥13-484॥
                        </p>
                    </div>
                </div>
                <div>
                    <div class="ovi">
                        <p>
                            आणि स्थिरता साचें । घर रिगाली जयाचें ।<br>तो पुरुष ज्ञानाचें । आयुष्य गा ॥13-485॥
                        </p>
                    </div>
                    <div class="oviartha">
                        <p>
                            आणि ज्या पुरुषाच्या घरात स्थिरतेने खरोखर प्रवेश केला आहे तो पुरुष ज्ञानाचे आयुष्य आहे.
                            ॥13-485॥
                        </p>
                    </div>
                </div>
                <div>
                    <div class="ovi">
                        <p>
                            देह तरी वरिचिलीकडे । आपुलिया परी हिंडे ।<br>परी बैसका न मोडे । मानसींची ॥13-486॥
                        </p>
                    </div>
                    <div class="oviartha">
                        <p>
                            त्या पुरुषाचा देह वरच्या दृष्टीने पाहिले असता आपल्या स्वभावानुसार हिंडत असतो परंतु मनातील
                            स्थिरता विसकत नाही. ॥13-486॥
                        </p>
                    </div>
                </div>
                <div>
                    <div class="ovi">
                        <p>
                            वत्सावरूनि धेनूचें । स्नेह राना न वचे ।<br>नव्हती भोग सतियेचे । प्रेमभोग ॥13-487॥
                        </p>
                    </div>
                    <div class="oviartha">
                        <p>
                            गाय जरी रानात गेली तरी तिचे वासरावरील प्रेम रानात जात नाही (वासरावरून हलत नाही) सती
                            जाणार्‍या स्त्रीचे भोग म्हणजे वस्रालंकारादि उपचार ते प्रेमाचे भोग नसतात कारण तिचे लक्ष
                            पतीकडे लागलेले असते ते भोगांकडे येत नाही. ॥13-487॥
                        </p>
                    </div>
                </div>
                <div>
                    <div class="ovi">
                        <p>
                            कां लोभिया दूर जाये । परी जीव ठेविलाचि ठाये ।<br>तैसा देहो चाळितां नव्हे । चळु चित्ता
                            ॥13-488॥
                        </p>
                    </div>
                    <div class="oviartha">
                        <p>
                            अथवा लोभी पुरुष दूर जातो परंतु त्याचा जीव ठेव्यापाशी रहातो. त्याप्रमाणे त्या स्थिर चित्त
                            पुरुषाचा देह जरी फिरत असला तरी त्याच्या चित्ताला चंचलता नसते. ॥13-488॥
                        </p>
                    </div>
                </div>
                <div>
                    <div class="ovi">
                        <p>
                            जातया अभ्रासवें । जैसें आकाश न धांवे ।<br>भ्रमणचक्रीं न भंवे । ध्रुव जैसा ॥13-489॥
                        </p>
                    </div>
                    <div class="oviartha">
                        <p>
                            इकडून तिकडे फिरणार्‍या मेघाबरोबर आकाश धावत नाही अथवा गति असलेल्या ग्रहांच्या चक्राबरोबर जसा
                            ध्रुवाचा तारा फिरत नाही ॥13-489॥
                        </p>
                    </div>
                </div>
                <div>
                    <div class="ovi">
                        <p>
                            पांथिकाचिया येरझारा । सवें पंथु न वचे धनुर्धरा ।<br>कां नाहीं जेवीं तरुवरा । येणें जाणें
                            ॥13-490॥
                        </p>
                    </div>
                    <div class="oviartha">
                        <p>
                            अर्जुना वाटसरूंच्या येण्या-जाण्याबरोबर जसा रस्ता चालत नाही अथवा ज्याप्रमाणे वृक्षास जाणे
                            येणे नाही ॥13-490॥
                        </p>
                    </div>
                </div>
            </div>
            <div id="page50" class="page-content">
                <div>
                    <div class="ovi">
                        <p>
                            तैसा चळणवळणात्मकीं । असोनि ये पांचभौतिकीं ।<br>भूतोर्मी एकी । चळिजेना ॥13-491॥
                        </p>
                    </div>
                    <div class="oviartha">
                        <p>
                            त्याप्रमाणे चलन वलन करणार्‍या या पंचमहाभूतात्मक देहात तो स्थिरचित्त पुरुष असूनही
                            प्राणिमात्रांच्या ठिकाणी असणार्‍या क्षुधादि षडूर्मींपैकी एकीनेही त्याच्या चित्ताची गडबड होत
                            नाही. ॥13-491॥
                        </p>
                    </div>
                </div>
                <div>
                    <div class="ovi">
                        <p>
                            वाहुटळीचेनि बळें । पृथ्वी जैसी न ढळे ।<br>तैसा उपद्रव उमाळें । न लोटे जो ॥13-492॥
                        </p>
                    </div>
                    <div class="oviartha">
                        <p>
                            वावटळीच्या बळाने पृथ्वी जशी हलत नाही त्याप्रमाणे उपद्रवांच्या लोंढ्यांनी तो वाहवला जात नाही.
                            ॥13-492॥
                        </p>
                    </div>
                </div>
                <div>
                    <div class="ovi">
                        <p>
                            दैन्यदुःखीं न तपे । भवशोकीं न कंपे ।<br>देहमृत्यु न वासिपे । पातलेनी ॥13-493॥
                        </p>
                    </div>
                    <div class="oviartha">
                        <p>
                            दारिद्र्यापासून होणार्‍या त्रासामुळे दु:खी होत नाही व भय व शोक यांनी कापत नाही. शरीराला
                            मृत्यु आला तरी भयाने त्याची गाळण उडत नाही. ॥13-493॥
                        </p>
                    </div>
                </div>
                <div>
                    <div class="ovi">
                        <p>
                            आर्ति आशा पडिभरें । वय व्याधी गजरें ।<br>उजू असतां पाठिमोरें । नव्हे चित्त ॥13-494॥
                        </p>
                    </div>
                    <div class="oviartha">
                        <p>
                            कोणती एखादी मानसिक पीडा आणि आशा यांचे भाराने व म्हातारपण आणि रोग यांच्या गडबडीने त्याचे
                            चित्त जे नीट आत्मसन्मुख झालेले असते ते पुन्हा बहिर्मुख होत नाही. ॥13-494॥
                        </p>
                    </div>
                </div>
                <div>
                    <div class="ovi">
                        <p>
                            निंदा निस्तेज दंडी । कामलोभा वरपडी ।<br>परी रोमा नव्हे वांकुडी । मानसाची ॥13-495॥
                        </p>
                    </div>
                    <div class="oviartha">
                        <p>
                            निंदा व अपमान यांचे तडाखे बसले अथवा काम व लोभ हे जरी त्याच्या अंगावर येऊन आदळले तरी त्याच्या
                            मनाचा एक बाल वाकडा होत नाही. ॥13-495॥
                        </p>
                    </div>
                </div>
                <div>
                    <div class="ovi">
                        <p>
                            आकाश हें वोसरो । पृथ्वी वरि विरो ।<br>परि नेणे मोहरों । चित्तवृत्ती ॥13-496॥
                        </p>
                    </div>
                    <div class="oviartha">
                        <p>
                            आकाश नाहीसे होवो आथवा पृथ्वी विरघळून जावो परंतु त्याच्या मनोवृत्तीला आत्म्यास सोडून परत
                            फिरण्याचे माहीत नसते. ॥13-496॥
                        </p>
                    </div>
                </div>
                <div>
                    <div class="ovi">
                        <p>
                            हाती हाला फुलीं । पासवणा जेवीं न घाली ।<br>तैसा न लोटे दुर्वाक्यशेलीं । शेलिला सांता
                            ॥13-497॥
                        </p>
                    </div>
                    <div class="oviartha">
                        <p>
                            हत्तीला फुलांनी मारले असता तो ज्याप्रमाणे माघारी फिरत नाही त्याप्रमाणे त्याच्यावर शेलक्या
                            अपशब्दांचा मारा केला असता जो निस्तेज होत नाही ॥13-497॥
                        </p>
                    </div>
                </div>
                <div>
                    <div class="ovi">
                        <p>
                            क्षीरार्णवाचिया कल्लोळीं । कंपु नाहीं मंदराचळीं ।<br>कां आकाश न जळे जाळीं । वणवियाच्या
                            ॥13-498॥
                        </p>
                    </div>
                    <div class="oviartha">
                        <p>
                            क्षीरसमुद्राच्या लाटांनी जसा मंदर पर्वत कापत नाही अथवा आकाश जसे वणव्याच्या जाळाने जळत नाही
                            ॥13-498॥
                        </p>
                    </div>
                </div>
                <div>
                    <div class="ovi">
                        <p>
                            तैशा आल्या गेल्या ऊर्मी । नव्हे गजबज मनोधर्मीं ।<br>किंबहुना धैर्य क्षमी । कल्पांतींही
                            ॥13-499॥
                        </p>
                    </div>
                    <div class="oviartha">
                        <p>
                            त्याप्रमाणे शोकमोहादि षडूर्मींच्या लाटा आल्या गेल्या तरी त्याच्या मनोधर्मामधे
                            (चित्तस्थिरतेमधे) गडबड उडत नाही. फार काय सांगावे ? कल्पांतसमय आला तरि तो धैर्यवान सहनशील
                            असतो. ॥13-499॥
                        </p>
                    </div>
                </div>
                <div>
                    <div class="ovi">
                        <p>
                            परी स्थैर्य ऐसी भाष । बोलिजे जे सविशेष ।<br>ते हे दशा गा देख । देखणया ॥13-500॥
                        </p>
                    </div>
                    <div class="oviartha">
                        <p>
                            हे डोळस अर्जुना स्थैर्य या नावाने जिचे विशेष वर्णन केले जाते ती हीच अवस्था होय असे समज.
                            ॥13-500॥
                        </p>
                    </div>
                </div>
            </div>

            <div id="page51" class="page-content">
                <div>
                    <div class="ovi">
                        <p>
                            हें स्थैर्य निधडें । जेथ आंगें जीवें जोडे ।<br>तें ज्ञानाचें उघडें । निधान साचें ॥13-501॥
                        </p>
                    </div>
                    <div class="oviartha">
                        <p>
                            हे न ढळणारे स्थैर्य ज्या पुरुषात शरीराच्या व मनाच्या ठिकाणी प्राप्त झाले आहे तो पुरुष
                            ज्ञानाचा खरा उघडा ठेवा आहे. ॥13-501॥
                        </p>
                    </div>
                </div>
                <div>
                    <div class="ovi">
                        <p>
                            आणि इसाळु जैसा घरा । कां दंदिया हतियेरा ।<br>न विसंबे भांडारा । बद्धकु जैसा ॥13-502॥
                        </p>
                    </div>
                    <div class="oviartha">
                        <p>
                            आणि ब्रह्मराक्षस अथवा अस्सल सर्प जसा (आपले धन असलेल्या) घराला विसरत नाही किंवा योद्धा जसा
                            हत्याराला विसरत नाही अथवा लोभी पुरुष जसा आपल्या खजिन्याला विसरत नाही ॥13-502॥
                        </p>
                    </div>
                </div>
                <div>
                    <div class="ovi">
                        <p>
                            कां एकलौतिया बाळका- । वरि पडौनि ठाके अंबिका ।<br>मधुविषीं मधुमक्षिका । लोभिणी जैसी ॥13-503॥
                        </p>
                    </div>
                    <div class="oviartha">
                        <p>
                            एकुलत्या एका मुलावर जशी आई पडून रहाते (म्हणजे त्याला कधी विसंबत नाही) अथवा जशी मधमशी लोभी
                            असते ॥13-503॥
                        </p>
                    </div>
                </div>
                <div>
                    <div class="ovi">
                        <p>
                            अर्जुना जो यापरी । अंतःकरण जतन करी ।<br>नेदी उभें ठाकों द्वारीं । इंद्रियांच्या ॥13-504॥
                        </p>
                    </div>
                    <div class="oviartha">
                        <p>
                            अर्जुना याप्रमाणे जो आपल्या अंत:करणाला जपतो व इंद्रियांच्या द्वारात अंत:करणाला उभे राहू देत
                            नाही ॥13-504॥
                        </p>
                    </div>
                </div>
                <div>
                    <div class="ovi">
                        <p>
                            म्हणे काम बागुल ऐकेल । हे आशा सियारी देखैल ।<br>तरि जीवा टेंकैल । म्हणौनि बिहे ॥13-505॥
                        </p>
                    </div>
                    <div class="oviartha">
                        <p>
                            तो म्हणतो की माझे अंत:करण जर इंद्रियाच्या द्वारात गेल्याचे त्या इंद्रियांच्या ठिकाणी
                            असलेल्या कामाने ऐकले तर तो कामरूपी बागुलबुवा त्या अंत:करणाला झपाटील व मग त्या कामाच्या
                            तडाख्यातून सुटणे कठिण. तसेच इंद्रियांच्या ठिकाणी असणारी आशारूपी डाकीण ही अंत:करणाला
                            इंद्रियांच्या स्वारी पाहिल्याबरोबर त्याला झपाटील. मग जिवावरच येऊन बेतेल म्हणून तो पुरुष
                            भितो. ॥13-505॥
                        </p>
                    </div>
                </div>
                <div>
                    <div class="ovi">
                        <p>
                            बाहेरी धीट जैसी । दाटुगा पति कळासी ।<br>करी टेहणी तैसी । प्रवृत्तीसीं ॥13-506॥
                        </p>
                    </div>
                    <div class="oviartha">
                        <p>
                            ज्याप्रमाणे घराबाहेर ढालगजपणाने वागणार्‍या स्त्रीला तिचा दांडगा नवरा (ती बिघडण्याचा संभव
                            असतो म्हणून) बाहेर फिरकू न देता तिला घरात कोंडून ठेवतो त्याप्रमाणे आपली मनोवृत्ती बाहेर
                            इंद्रियांकडे जाऊ नये म्हणून तिच्यावर जो पहारा करतो ॥13-506॥
                        </p>
                    </div>
                </div>
                <div>
                    <div class="ovi">
                        <p>
                            सचेतनीं वाणेपणें । देहासकट आटणें ।<br>संयमावरीं करणें । बुझूनि घाली ॥13-507॥
                        </p>
                    </div>
                    <div class="oviartha">
                        <p>
                            चित्ताचा संकोच होण्याकरता देहसुद्धा झिजतो. व इंद्रियांची समजूत घालून त्यांना चुचकारून
                            निग्रहावर आणून ठेवतो ॥13-507॥
                        </p>
                    </div>
                </div>
                <div>
                    <div class="ovi">
                        <p>
                            मनाच्या महाद्वारीं । प्रत्याहाराचिया ठाणांतरीं ।<br>जो यम दम शरीरीं । जागवी उभे ॥13-508॥
                        </p>
                    </div>
                    <div class="oviartha">
                        <p>
                            या शरीरात मनरूपी महाद्वारात अंतर्मुखतेच्या पहार्‍याच्या जागेत जो यम व दम यास उभे जागे ठेवतो
                            ॥13-508॥
                        </p>
                    </div>
                </div>
                <div>
                    <div class="ovi">
                        <p>
                            आधारीं नाभीं कंठीं । बंधत्रयाचीं घरटीं ।<br>चंद्रसूर्य संपुटीं । सुये चित्त ॥13-509॥
                        </p>
                    </div>
                    <div class="oviartha">
                        <p>
                            गुद व मेढ्र यांच्या मध्यभागी आधारचक्राचे ठिकाणी मूळबंधाची व नाभीमधे मणिपूर चक्राचे ठिकाणी
                            ओडियाणा बंधाची व कंठामधे विशुद्ध चक्राचे ठिकाणी जालंदर बंधाची याप्रमाणे तीन बंधांची गस्त
                            घालतो (अथवा घर करतो). आणि इडा व पिंगळा यांच्या संगमस्थानी म्हणजे सुषुम्नेत चित्त घालतो.
                            ॥13-509॥
                        </p>
                    </div>
                </div>
                <div>
                    <div class="ovi">
                        <p>
                            समाधीचे शेजेपासीं । बांधोनि घाली ध्यानासी ।<br>चित्त चैतन्य समरसीं । आंतु रते ॥13-510॥
                        </p>
                    </div>
                    <div class="oviartha">
                        <p>
                            समाधिरूपी शय्येजवळ ध्यानाला बांधून टाकतो (म्हणजे समाधि लागेपर्यंत ध्यान दृढ करतो) व चित्त
                            आणि चैतन्य यांचे समरसतेने अंतर्मुखतेत रममाण होतो. ॥13-510॥
                        </p>
                    </div>
                </div>
            </div>

            <div id="page52" class="page-content">
                <h2>page52 Content</h2>
                <div>
                    <div class="ovi">
                        <p>
                            अगा अंतःकरणनिग्रहो जो । तो हा हें जाणिजो ।<br>हा आथी तेथ विजयो । ज्ञानाचा पैं ॥13-511॥
                        </p>
                    </div>
                    <div class="oviartha">
                        <p>
                            अर्जुना अंत:करण-निग्रह जो म्हणतात तो हा हे समज. व हेथे हा (अंत:करण-निग्रह) आहे तेथेच
                            ज्ञानाचा विजय आहे. ॥13-511॥
                        </p>
                    </div>
                </div>
                <div>
                    <div class="ovi">
                        <p>
                            जयाची आज्ञा आपण । शिरीं वाहे अंतःकरण ।<br>मनुष्याकारें जाण । ज्ञानचि तो ॥13-512॥
                        </p>
                    </div>
                    <div class="oviartha">
                        <p>
                            ज्याची आज्ञा अंत:करणाला शिरसावंद्य असते तो मनुष्यरूपाने साक्षात ज्ञानच आहे असे समज. ॥13-512॥
                        </p>
                    </div>
                </div>
                <div>
                    <div class="ovi">
                        <p>
                            आणि विषयांविखीं । वैराग्याची निकी ।<br>पुरवणी मानसीं कीं । जिती आथी ॥13-513॥
                        </p>
                    </div>
                    <div class="oviartha">
                        <p>
                            आणि विषयाच्या संबंधाने ज्याच्या मनात वैर चांगला जिवंत पुरवठा असतो ॥13-513॥
                        </p>
                    </div>
                </div>
                <div>
                    <div class="ovi">
                        <p>
                            वमिलिया अन्ना । लाळ न घोंटी जेवीं रसना ।<br>कां आंग न सूये आलिंगना । प्रेताचिया ॥13-514॥
                        </p>
                    </div>
                    <div class="oviartha">
                        <p>
                            ओकलेल्या अन्नाला पाहून ज्याप्रमाणे जीभ लाळ घोटत नाही अथवा प्रेतास आलिंगन देण्याकरता कोणीही
                            अंग पुढे करत नाही ॥13-514॥
                        </p>
                    </div>
                </div>
                <div>
                    <div class="ovi">
                        <p>
                            विष खाणें नागवे । जळत घरीं न रिगवे ।<br>व्याघ्रविवरां न वचवे । वस्ती जेवीं ॥13-515॥
                        </p>
                    </div>
                    <div class="oviartha">
                        <p>
                            जसे (कोणालाही) विष खाववत नाही जळत असलेल्या घरात प्रवेश करवत नाही व वाघाच्या दरीमधे वस्ती
                            करण्यास जाववत नाही. ॥13-515॥
                        </p>
                    </div>
                </div>
                <div>
                    <div class="ovi">
                        <p>
                            धडाडीत लोहरसीं । उडी न घालवे जैसी ।<br>न करवे उशी । अजगराची ॥13-516॥
                        </p>
                    </div>
                    <div class="oviartha">
                        <p>
                            रसरशीत तापलेल्या लोखंडाच्या रसामधे जशी उडी घालवत नाही किंवा अजगराची उशी करवत नाही ॥13-516॥
                        </p>
                    </div>
                </div>
                <div>
                    <div class="ovi">
                        <p>
                            अर्जुना तेणें पाडें । जयासी विषयवार्ता नावडे ।<br>नेदी इंद्रियांचेनि तोंडें । कांहींच जावों
                            ॥13-517॥
                        </p>
                    </div>
                    <div class="oviartha">
                        <p>
                            अर्जुना तितक्या मानाने ज्याला विषयांची गोष्ट आवडत नाही व जो इंद्रियांच्या द्वाराने (मनाकडे)
                            कोणत्याच विषयाला जाऊ देत नाही. ॥13-517॥
                        </p>
                    </div>
                </div>
                <div>
                    <div class="ovi">
                        <p>
                            जयाचे मनीं आलस्य । देही अतिकार्श्य ।<br>शमदमीं सौरस्य । जयासि गा ॥13-518॥
                        </p>
                    </div>
                    <div class="oviartha">
                        <p>
                            ज्याच्या मनात विषयवासनेचा कंटाळा असतो देहाच्या ठिकाणी रोडपणा असतो व यमदमाच्या ठिकाणी जो समरस
                            झालेला असतो (म्हणजे ते करण्यात ज्याला आनंद वाटतो). ॥13-518॥
                        </p>
                    </div>
                </div>
                <div>
                    <div class="ovi">
                        <p>
                            तपोव्रतांचा मेळावा । जयाच्या ठायीं पांडवा ।<br>युगांत जया गांवा- । आंतु येतां ॥13-519॥
                        </p>
                    </div>
                    <div class="oviartha">
                        <p>
                            अर्जुना ज्याच्या ठिकाणी तपांची व व्रतांची गर्दी असते व ज्याला गावात येतांना प्रलयकालाप्रमाणे
                            संकट वाटते. ॥13-519॥
                        </p>
                    </div>
                </div>
                <div>
                    <div class="ovi">
                        <p>
                            बहु योगाभ्यासीं हांव । विजनाकडे धांव ।<br>न साहे जो नांव । संघाताचें ॥13-520॥
                        </p>
                    </div>
                    <div class="oviartha">
                        <p>
                            योगाभ्यासाविषयी ज्याची अति उत्कट इच्छा असते व एकांतात रहाण्यासंबंधाने ज्याच्या मनाची ओढ असते
                            व जनसमुदायाचे ज्याला नावही सहन होत नाही ॥13-520॥
                        </p>
                    </div>
                </div>
            </div>

            <div id="page53" class="page-content">
                <div>
                    <div class="ovi">
                        <p>
                            नाराचांचीं आंथुरणें । पूयपंकीं लोळणें ।<br>तैसें लेखी भोगणें । ऐहिकींचें ॥13-521॥
                        </p>
                    </div>
                    <div class="oviartha">
                        <p>
                            बाणांच्या शय्येवर जसे निजणे अथवा पुवाच्या चिखलात जसे लोळणे तसे तो इहलोकीचे भोग भोगणे मानतो.
                            ॥13-521॥
                        </p>
                    </div>
                </div>
                <div>
                    <div class="ovi">
                        <p>
                            आणि स्वर्गातें मानसें । ऐकोनि मानी ऐसें ।<br>कुहिलें पिशित जैसें । श्वानाचें कां ॥13-522॥
                        </p>
                    </div>
                    <div class="oviartha">
                        <p>
                            स्वर्गाचे भोग ऐकून मनाने असे मानतो की ते जसे कुत्र्याचे मांस आहेत. ॥13-522॥
                        </p>
                    </div>
                </div>
                <div>
                    <div class="ovi">
                        <p>
                            तें हें विषयवैराग्य । जें आत्मलाभाचें सभाग्य ।<br>येणें ब्रह्मानंदा योग्य । जीव होती
                            ॥13-523॥
                        </p>
                    </div>
                    <div class="oviartha">
                        <p>
                            वर सांगितलेले विषयां विषयीचे वैराग्य हे आत्मप्राप्तीचे दैवच आहे. याच्यामुळे साधक ब्रह्माच्या
                            आनंदाचा उपभोग घेण्यास लायक होतात. ॥13-523॥
                        </p>
                    </div>
                </div>
                <div>
                    <div class="ovi">
                        <p>
                            ऐसा उभयभोगीं त्रासु । देखसी जेथ बहुवसु ।<br>तेथ जाण रहिवासु । ज्ञानाचा तूं ॥13-524॥
                        </p>
                    </div>
                    <div class="oviartha">
                        <p>
                            जेथे असा ऐहिक व पारत्रिक भोगासंबंधाने अत्यंत कंटाळा तुला दिसेल तेथे ज्ञानाची वस्ती आहे असे
                            समज. ॥13-524॥
                        </p>
                    </div>
                </div>
                <div>
                    <div class="ovi">
                        <p>
                            आणि सचाडाचिये परी । इष्टापूर्तें करी ।<br>परी केलेंपण शरीरीं । वसों नेदी ॥13-525॥
                        </p>
                    </div>
                    <div class="oviartha">
                        <p>
                            आणि सकाम पुरूषांप्रमाणे इष्टापूर्त कर्मे करतो परंतु केल्याचा फुंज शरीरात राहू देत नाही.
                            ॥13-525॥
                        </p>
                    </div>
                </div>
                <div>
                    <div class="ovi">
                        <p>
                            वर्णाश्रमपोषकें । कर्में नित्यनैमित्तिकें ।<br>तयामाजीं कांहीं न ठके । आचरतां ॥13-526॥
                        </p>
                    </div>
                    <div class="oviartha">
                        <p>
                            वर्णाश्रमधर्माला पोषक अशी नित्य नैमित्तिक कर्मे करीत असता त्यात काहीही रहात नाही ॥13-526॥
                        </p>
                    </div>
                </div>
                <div>
                    <div class="ovi">
                        <p>
                            परि हें मियां केलें । कीं हें माझेनि सिद्धी गेलें ।<br>ऐसें नाहीं ठेविलें । वासनेमाजीं
                            ॥13-527॥
                        </p>
                    </div>
                    <div class="oviartha">
                        <p>
                            परंतु हे कर्म मी केले अथवा माझ्यामुळे हे सिद्धीला गेले असा अहंकार वासनेमधे ठेवला नाही.
                            ॥13-527॥
                        </p>
                    </div>
                </div>
                <div>
                    <div class="ovi">
                        <p>
                            जैसें अवचितपणें । वायूसि सर्वत्र विचरणें ।<br>कां निरभिमान उदैजणें । सूर्याचें जैसें
                            ॥13-528॥
                        </p>
                    </div>
                    <div class="oviartha">
                        <p>
                            ज्याप्रमाणे अहंकारावाचून वायूचा सर्वत्र संचार असतो किंवा सूर्याचे उगवणे हे जसे निरभिमान
                            असते; ॥13-528॥
                        </p>
                    </div>
                </div>
                <div>
                    <div class="ovi">
                        <p>
                            कां श्रुति स्वभावता बोले । गंगा काजेंविण चाले ।<br>तैसें अवष्टंभहीन भलें । वर्तणें जयाचें
                            ॥13-529॥
                        </p>
                    </div>
                    <div class="oviartha">
                        <p>
                            अथवा वेद जसे स्वभावत: बोलतात अथवा गंगा नदी जशी हेतूवाचून वहाते त्याप्रमाणे अहंकारावाचून
                            ज्याचे चांगले वागणे असते ॥13-529॥
                        </p>
                    </div>
                </div>
                <div>
                    <div class="ovi">
                        <p>
                            ऋतुकाळीं तरी फळती । परी फळलों हें नेणती ।<br>तयां वृक्षांचिये ऐसी वृत्ती । कर्मीं सदा
                            ॥13-530॥
                        </p>
                    </div>
                    <div class="oviartha">
                        <p>
                            वृक्षास तर योग्य ऋतुकाळात फळे येतात परंतु आपणास फळे आली हे वृक्ष जाणत नाहीत. त्या
                            वृक्षांप्रमाणे सर्व कर्मांमधे त्या पुरुषाच्या मनाची स्थिती नेहेमी असते. ॥13-530॥
                        </p>
                    </div>
                </div>
            </div>
            <div id="page54" class="page-content">
                <div>
                    <div class="ovi">
                        <p>
                            एवं मनीं कर्मीं बोलीं । जेथ अहंकारा उखी जाहली ।<br>एकावळीची काढिली । दोरी जैसी ॥13-531॥
                        </p>
                    </div>
                    <div class="oviartha">
                        <p>
                            ज्याप्रमाणे जशी एकपदरी माळेची दोरी काढली असता तिचे मणी जसे गळून पडतात त्याप्रमाणे जेथे
                            मनातून कर्मातून आणि वाचेतून अहंकाराची हकालपट्टी होते. ॥13-531॥
                        </p>
                    </div>
                </div>
                <div>
                    <div class="ovi">
                        <p>
                            संबंधेंवीण जैसीं । अभ्रें असती आकाशीं ।<br>देहीं कर्में तैसीं । जयासि गा ॥13-532॥
                        </p>
                    </div>
                    <div class="oviartha">
                        <p>
                            ज्याप्रमाणे आकशातील ढग आकाशात चिकटल्याशिवाय असतात त्याप्रमाणे देहात झालेली जी त्याची कर्मे
                            त्या कर्माच्या ठिकाणी त्याचा अहंकार असल्यशिवाय ती कर्मे असतात. ॥13-532॥
                        </p>
                    </div>
                </div>
                <div>
                    <div class="ovi">
                        <p>
                            मद्यपाआंगींचें वस्त्र । लेपाहातींचें शस्त्र ।<br>बैलावरी शास्त्र । बांधलें आहे ॥13-533॥
                        </p>
                    </div>
                    <div class="oviartha">
                        <p>
                            मद्यापान केलेल्या मनुष्यास जशी आपल्या वस्त्राची आठवण नसते किंवा चित्राच्या हातात दिलेल्या
                            शस्त्राचे जसे त्या चित्रास भान नसते अथवा बैलाच्या पाठीवर लादलेल्या शास्त्रांच्या पोथ्यांची
                            त्याला जाणीव नसते ॥13-533॥
                        </p>
                    </div>
                </div>
                <div>
                    <div class="ovi">
                        <p>
                            तया पाडें देहीं । जया मी आहे हे सेचि नाहीं ।<br>निरहंकारता पाहीं । तया नांव ॥13-534॥
                        </p>
                    </div>
                    <div class="oviartha">
                        <p>
                            त्याप्रमाणे ज्याला आपण देहामधे आहो अशी आठवण नसते त्याच्या त्या स्थितीला निरहंकारिता हे नाव
                            आहे. असे समज. ॥13-534॥
                        </p>
                    </div>
                </div>
                <div>
                    <div class="ovi">
                        <p>
                            हें संपूर्ण जेथें दिसे । तेथेंचि ज्ञान असे ।<br>इयेविषीं अनारिसें । बोलों नये ॥13-535॥
                        </p>
                    </div>
                    <div class="oviartha">
                        <p>
                            ही निरहंकारिता जेथे संपूर्ण दिसेल तेथेच ज्ञान आहे याविषयी अन्यथा बोलू नये. ॥13-535॥
                        </p>
                    </div>
                </div>
                <div>
                    <div class="ovi">
                        <p>
                            आणि जन्ममृत्युजरादुःखें । व्याधिवार्धक्यकलुषें ।<br>तियें आंगा न येतां देखे । दुरूनि जो
                            ॥13-536॥
                        </p>
                    </div>
                    <div class="oviartha">
                        <p>
                            आणि जन्म मृत्यु दु:ख रोग जरा आणि पातके ही अंगावर आली नाहीत तोच दुरून (प्राप्त होण्य़ाच्या
                            आधीपासूनच) पहातो. ॥13-536॥
                        </p>
                    </div>
                </div>
                <div>
                    <div class="ovi">
                        <p>
                            साधकु विवसिया । कां उपसर्गु योगिया ।<br>पावे उणेयापुरेया । वोथंबा जेवीं ॥13-537॥
                        </p>
                    </div>
                    <div class="oviartha">
                        <p>
                            जसे ठेव्यावर असलेल्या पिशाचाचा प्रतिबंध दूर करण्याविषयी साधक (मांत्रिक किंवा ठेवा काढणारा
                            मनुष्य) जसा दक्ष असतो अथवा योगाभ्यास येणार्‍या अडथळ्यासंबंधाने योगी जसा दक्ष असतो किंवा
                            वाकडी तिकडी येऊ नये म्हणून गवंडी जसा आधीच ओळंब्याची व्यवस्था करून ठेवतो ॥13-537॥
                        </p>
                    </div>
                </div>
                <div>
                    <div class="ovi">
                        <p>
                            वैर जन्मांतरींचें । सर्पा मनौनि न वचे ।<br>तेवीं अतीता जन्माचें । उणें जो वाहे ॥13-538॥
                        </p>
                    </div>
                    <div class="oviartha">
                        <p>
                            जसे सर्पाच्या मनातून जन्मजन्मांतरीचे वैर जात नाही त्याप्रमाणे मागील जन्मातील दोष जो मनात
                            बाळगतो. ॥13-538॥
                        </p>
                    </div>
                </div>
                <div>
                    <div class="ovi">
                        <p>
                            डोळां हरळ न विरे । घाईं कोत न जिरे ।<br>तैसें काळींचें न विसरे । जन्मदुःख ॥13-539॥
                        </p>
                    </div>
                    <div class="oviartha">
                        <p>
                            डोळ्यात गेलेला खडा जसा विरघळत नाही (म्हणजे सारखा खुपत रहातो) अथवा जखमेत जसे शस्त्र जिरत नाही
                            (तर एकसारखे खुपत रहाते) त्याप्रमाणे जो मागील जन्माचे दु:ख विसरत नाही ॥13-539॥
                        </p>
                    </div>
                </div>
                <div>
                    <div class="ovi">
                        <p>
                            म्हणे पूयगर्ते रिगाला । अहा मूत्ररंध्रें निघाला ।<br>कटा रे मियां चाटिला । कुचस्वेदु
                            ॥13-540॥
                        </p>
                    </div>
                    <div class="oviartha">
                        <p>
                            तो म्हणतो हाय हाय मी कसा या (जन्मामुळे) पुवाच्या खड्ड्यात शिरलो व मुत्रद्वाराने बाहेर
                            निघालो. अरेरे स्तनावरील घाम मी चाटला. ॥13-540॥
                        </p>
                    </div>
                </div>
            </div>
            <div id="page55" class="page-content">
                <div>
                    <div class="ovi">
                        <p>
                            ऐसऐसिया परी । जन्माचा कांटाळा धरी ।<br>म्हणे आतां तें मी न करीं । जेणें ऐसें होय ॥13-541॥
                        </p>
                    </div>
                    <div class="oviartha">
                        <p>
                            याप्रमाणे जन्माचा तिरस्कार बाळगतो. व म्हणतो की ज्या योगाने असे होईल (जन्म घ्यावा लागेल) ते
                            मी यापुढे करणार नाही. ॥13-541॥
                        </p>
                    </div>
                </div>
                <div>
                    <div class="ovi">
                        <p>
                            हारी उमचावया । जुंवारी जैसा ये डाया ।<br>कीं वैरा बापाचेया । पुत्र जचे ॥13-542॥
                        </p>
                    </div>
                    <div class="oviartha">
                        <p>
                            पणास लावून हरलेले द्रव्य परत मिळवण्याकरता जुगार खेळणारा माणूस जसा पुन्हा डाव खेळण्यास तयार
                            होतो अथवा वडिलांच्या वैराबद्दल जसा मुलगा सूड घेण्यास परिश्रम करतो ॥13-542॥
                        </p>
                    </div>
                </div>
                <div>
                    <div class="ovi">
                        <p>
                            मारिलियाचेनि रागें । पाठीचा जेवीं सूड मागें ।<br>तेणें आक्षेपें लागे । जन्मापाठीं ॥13-543॥
                        </p>
                    </div>
                    <div class="oviartha">
                        <p>
                            (वडील भावाला) मारल्याचे रागाने जसा पाठचा भाऊ सूड मागतो (सूड घेण्यास खटपट करतो) तितक्या
                            हट्टाने जो जन्माचे पाठीस लागतो. ॥13-543॥
                        </p>
                    </div>
                </div>
                <div>
                    <div class="ovi">
                        <p>
                            परी जन्मती ते लाज । न सांडी जयाचें निज ।<br>संभाविता निस्तेज । न जिरे जेवीं ॥13-544॥
                        </p>
                    </div>
                    <div class="oviartha">
                        <p>
                            परंतु संभावित मनुष्यास जसा अपमान सहन होत नाही त्याप्रमाणे ज्याच्या मनाला जन्मास आल्याची लाज
                            केव्हाही सोडित नाही ॥13-544॥
                        </p>
                    </div>
                </div>
                <div>
                    <div class="ovi">
                        <p>
                            आणि मृत्यु पुढां आहे । तोचि कल्पांतीं कां पाहे ।<br>परी आजीचि होये । सावधु जो ॥13-545॥
                        </p>
                    </div>
                    <div class="oviartha">
                        <p>
                            मृत्यु = आणि पुढे कल्पांती येणारा असा इतका दूर जरी मृत्यु असला तथापि तो आजच आला आहे असे
                            समजून तो सावध असतो. ॥13-545॥
                        </p>
                    </div>
                </div>
                <div>
                    <div class="ovi">
                        <p>
                            माजीं अथांव म्हणता । थडियेचि पंडुसुता ।<br>पोहणारा आइता । कासे जेवीं ॥13-546॥
                        </p>
                    </div>
                    <div class="oviartha">
                        <p>
                            नदीमधे अथांग पाणी आहे असे म्हणतात अर्जुना पोहावयास तयार झालेला मनुष्य काठावर असताच जसा
                            कासोटा बळकट घालतो. ॥13-546॥
                        </p>
                    </div>
                </div>
                <div>
                    <div class="ovi">
                        <p>
                            कां न पवतां रणाचा ठावो । सांभाळिजे जैसा आवो ।<br>वोडण सुइजे घावो । न लागतांचि ॥13-547॥
                        </p>
                    </div>
                    <div class="oviartha">
                        <p>
                            अथवा युद्धाच्या जागी जाण्यापूर्वीच जसे आपले अवसान सांभाळावे अथवा शस्त्राचा घाव
                            लागण्यापूर्वीच ढाल पुढे करावी ॥13-547॥
                        </p>
                    </div>
                </div>
                <div>
                    <div class="ovi">
                        <p>
                            पाहेचा पेणा वाटवधा । तंव आजीचि होईजे सावधा ।<br>जीवु न वचतां औषधा । धांविजे जेवीं ॥13-548॥
                        </p>
                    </div>
                    <div class="oviartha">
                        <p>
                            उद्याचा मुक्काम वाटमार्‍याचा आहे म्हणून जसे आजच साध व्हावे अथवा जीव जाण्यापूर्वीच औषेधाकरिता
                            धावाधाव करावी; ॥13-548॥
                        </p>
                    </div>
                </div>
                <div>
                    <div class="ovi">
                        <p>
                            येर्‍हवीं ऐसें घडे । जो जळतां घरीं सांपडे ।<br>तो मग न पवाडे । कुहा खणों ॥13-549॥
                        </p>
                    </div>
                    <div class="oviartha">
                        <p>
                            (पुढे येणार्‍या संकटाची जर आधी सावध होऊन तरतूद करून ठेवली नाही) तर ज्याप्रमाणे जो जळत्या
                            घरात सापडतो तो जसा आपल्या सामर्थ्याने विहिर खणू शकत नाही तसे होते. ॥13-549॥
                        </p>
                    </div>
                </div>
                <div>
                    <div class="ovi">
                        <p>
                            चोंढिये पाथरु गेला । तैसेनि जो बुडाला ।<br>तो बोंबेहिसकट निमाला । कोण सांगे ॥13-550॥
                        </p>
                    </div>
                    <div class="oviartha">
                        <p>
                            खोल पाण्यात जसा दगड पडला त्याप्रमाणे जो पाण्यात बुडाला तो ‘मी बुडतो’ अशा ओरडण्यासह मेला आता
                            तो याप्रमाणे तो मेला असे कोण सांगेल ? ॥13-550॥
                        </p>
                    </div>
                </div>
            </div>

            <div id="page56" class="page-content">
                <div>
                    <div class="ovi">
                        <p>
                            म्हणौनि समर्थेंसीं वैर । जया पडिलें हाडखाइर ।<br>तो जैसा आठही पाहर । परजून असे ॥13-551॥
                        </p>
                    </div>
                    <div class="oviartha">
                        <p>
                            म्हणून समर्थ पुरुषाशी हाडवैर पडले आहे तो जसा आठही प्रहर शस्त्र हातात घेऊन सज्ज असतो ॥13-551॥
                        </p>
                    </div>
                </div>
                <div>
                    <div class="ovi">
                        <p>
                            नातरी केळवली नोवरी । का संन्यासी जियापरी ।<br>तैसा न मरतां जो करी । मृत्युसूचना ॥13-552॥
                        </p>
                    </div>
                    <div class="oviartha">
                        <p>
                            अथवा लग्नाचा निश्चय घेऊन गडंगनेर झालेली कुमारी माहेराविषयी उदासीन असते व सासरी जाण्याविषयी
                            मनाची आगाऊ तयारी करून ठेवते किंवा संन्यासी सर्वस्वाविषयी ज्याप्रमाणे अगोदरच उदासीन असतो
                            त्याप्रमाणे प्रत्यक्ष मरण येण्याचे अगोदरच तो पुढे येणार्‍या मरणासंबंधी विचार करून उदास
                            झालेला असतो. ॥13-552॥
                        </p>
                    </div>
                </div>
                <div>
                    <div class="ovi">
                        <p>
                            पैं गा जो ययापरी । जन्मेंचि जन्म निवारी ।<br>मरणें मृत्यु मारी । आपण उरे ॥13-553॥
                        </p>
                    </div>
                    <div class="oviartha">
                        <p>
                            अर्जुना याप्रमाणे जो या मनुष्यजन्माने भावी जन्माचे निवारण करतो व जो या मनुष्यदेहाच्या
                            मृत्यूने पुढे येणारा मृत्यु नाहीसा करतो व आपण जन्मक्षयातीत अशा स्वरूपाने उरतो ॥13-553॥
                        </p>
                    </div>
                </div>
                <div>
                    <div class="ovi">
                        <p>
                            तया घरीं ज्ञानाचें । सांकडें नाहीं साचें ।<br>जया जन्ममृत्युचें । निमालें शल्य ॥13-554॥
                        </p>
                    </div>
                    <div class="oviartha">
                        <p>
                            अशा रीतीने ज्याच्या अंत:करणात जन्ममृत्यु हे काट्यासारखे सलत रहातात त्याच्या ठिकाणी खरोखर
                            ज्ञानाची काहीच उणीव नसते. ॥13-554॥
                        </p>
                    </div>
                </div>
                <div>
                    <div class="ovi">
                        <p>
                            आणि तयाचिपरी जरा । न टेंकतां शरीरा ।<br>तारुण्याचिया भरा- । माजीं देखे ॥13-555॥
                        </p>
                    </div>
                    <div class="oviartha">
                        <p>
                            आणि त्याचप्रमाणे शरीराला म्हातारपण येण्याच्या अगोदरच ऐन उमेदित असतांनाच जो पुढे येणार्‍या
                            म्हातारपणाबद्दल विचार करतो. ॥13-555॥
                        </p>
                    </div>
                </div>
                <div>
                    <div class="ovi">
                        <p>
                            म्हणे आजिच्या अवसरीं । पुष्टि जे शरीरीं ।<br>ते पाहे होईल काचरी । वाळली जैसी ॥13-556॥
                        </p>
                    </div>
                    <div class="oviartha">
                        <p>
                            तो म्हणतो आजच्या वेळी (भर तारुण्यात) ही जी शरीरात पुष्टी आहे ती उद्या वाळलेल्या काचरीसारखी
                            होईल. ॥13-556॥
                        </p>
                    </div>
                </div>
                <div>
                    <div class="ovi">
                        <p>
                            निदैव्याचे व्यवसाय । तैसे ठाकती हातपाय ।<br>अमंत्र्या राजाची परी आहे । बळा यया ॥13-557॥
                        </p>
                    </div>
                    <div class="oviartha">
                        <p>
                            दैवहीनाने केलेले सर्व उद्योग जसे आतबट्ट्याचे असतात तसे हातपायांच्या सर्व सामर्थ्यास ओहोटी
                            लागून ते थकतील. आज तारुण्यात असलेल्या सर्व शक्तीची परिस्थिती प्रधान नसलेल्या राज्यासारखी
                            दुबळी होणारी आहे. ॥13-557॥
                        </p>
                    </div>
                </div>
                <div>
                    <div class="ovi">
                        <p>
                            फुलांचिया भोगा- । लागीं प्रेम टांगा ।<br>तें करेयाचा गुडघा । तैसें होईल ॥13-558॥
                        </p>
                    </div>
                    <div class="oviartha">
                        <p>
                            फुलांच्या (सुवासाच्या) भोगाकरता ज्या नाकाचे प्रेम गुंतलेले असते ते नाक उंटाचा गुडघा जसा असतो
                            तसे विद्रूप व वास घेण्याला असमर्थ होईल. ॥13-558॥
                        </p>
                    </div>
                </div>
                <div>
                    <div class="ovi">
                        <p>
                            वोढाळाच्या खुरीं । आखरुआतें बुरी ।<br>ते दशा माझ्या शिरीं । पावेल गा ॥13-559॥
                        </p>
                    </div>
                    <div class="oviartha">
                        <p>
                            ओढाळ गुरांच्या खुरांनी जसी गुरे बसण्याच्या जागेची दुर्दशा झालेली असते (म्हणजे त्यात कोठे गवत
                            उगवते व कोठे उगवत नाही) त्याप्रमाणे माझ्या मस्तकाची अवस्था होईल. ॥13-559॥
                        </p>
                    </div>
                </div>
                <div>
                    <div class="ovi">
                        <p>
                            पद्मदळेंसी इसाळे । भांडताति हे डोळे ।<br>ते होती पडवळें । पिकलीं जैसीं ॥13-560॥
                        </p>
                    </div>
                    <div class="oviartha">
                        <p>
                            कमळाच्या पाकळीशी स्पर्धेने भांडणारे जे हे डोळे ते म्हातारपणात जशी पिकलेली पडवळे असतात तसे
                            होतील. ॥13-560॥
                        </p>
                    </div>
                </div>
            </div>

            <div id="page57" class="page-content">
                <div>
                    <div class="ovi">
                        <p>
                            भंवईचीं पडळें । वोमथती सिनसाळे ।<br>उरु कुहिजैल जळें । आंसुवांचेनि ॥13-561॥
                        </p>
                    </div>
                    <div class="oviartha">
                        <p>
                            भिवईचे पडदे झाडाच्या जुन्या सालीप्रमाणे खाली लोंबतील व अश्रूंच्या पाण्याने ऊर कुजेल.
                            ॥13-561॥
                        </p>
                    </div>
                </div>
                <div>
                    <div class="ovi">
                        <p>
                            जैसें बाभुळीचें खोड । गिरबडूनि जाती सरड ।<br>तैसें पिचडीं तोंड । सरकटिजैल ॥13-562॥
                        </p>
                    </div>
                    <div class="oviartha">
                        <p>
                            ज्याप्रमाणे बाभळीचे खोड सरड गिरबिडून टाकतात त्याप्रमाणे तोंड थुंकीच्या पिचकारीने गिरबिडून
                            जाईल. ॥13-562॥
                        </p>
                    </div>
                </div>
                <div>
                    <div class="ovi">
                        <p>
                            रांधवणी चुलीपुढें । पर्हे उन्मादती खातवडे ।<br>तैसींचि यें नाकाडें । बिडबिडती ॥13-563॥
                        </p>
                    </div>
                    <div class="oviartha">
                        <p>
                            स्वयंपाक करण्याच्या चुलीपुढे खाचेत अगर चरात (उष्टे पाणी साचून) जसे दुर्गंधियुक्त बुडबुडे
                            उसळतात त्याप्रमाणे नाकात शेंबडाचे दुर्गंधीयुक्त बुडबुडे येतील. ॥13-563॥
                        </p>
                    </div>
                </div>
                <div>
                    <div class="ovi">
                        <p>
                            तांबुलें वोंठ राऊं । हांसतां दांत दाऊं ।<br>सनागर मिरऊं । बोल जेणें ॥13-564॥
                        </p>
                    </div>
                    <div class="oviartha">
                        <p>
                            ज्या मुखाचे ओठ मी विड्याने (तारुण्यावस्थेत रंगवतो) व ज्यातील दात हसतांना दाखवतो व ज्या
                            मुखाने चांगले सुंदर बोलतो ॥13-564॥
                        </p>
                    </div>
                </div>
                <div>
                    <div class="ovi">
                        <p>
                            तयाचि पाहे या तोंडा । येईल जळंबटाचा लोंढा ।<br>इया उमळती दाढा । दातांसहित ॥13-565॥
                        </p>
                    </div>
                    <div class="oviartha">
                        <p>
                            त्याच तोंडाला उद्या म्हातारपणी कफाचा लोंढा येईल आणि या दाढा दातासकट उखडून जातील. ॥13-565॥
                        </p>
                    </div>
                </div>
                <div>
                    <div class="ovi">
                        <p>
                            कुळवाडी रिणें दाटली । कां वांकडिया ढोरें बैसलीं ।<br>तैसी नुठी कांहीं केली । जीभचि हे
                            ॥13-566॥
                        </p>
                    </div>
                    <div class="oviartha">
                        <p>
                            शेतकीचा धंदा जसा कर्जाने ग्रस्त झाला असता ऊर्जित दशेला येत नाही अथवा वाकडीच्या पावसाने
                            (झडीच्या पावसाने) जशी एकदा गुरे बसली म्हणजे उठत नाहीत त्याप्रमाणे म्हातारपणी काही केल्याने
                            ती उठत नाहीत त्याप्रमाणे म्हातारपणी काही केल्याने जीभ उठणार नाही. ॥13-566॥
                        </p>
                    </div>
                </div>
                <div>
                    <div class="ovi">
                        <p>
                            कुसळें कोरडीं । वारेनि जाती बरडीं ।<br>तैसा आपदा तोंडीं । दाढियेसी ॥13-567॥
                        </p>
                    </div>
                    <div class="oviartha">
                        <p>
                            माळजमिनीतील वाळलेली कुसळे जशी वार्‍याने उडून जातात त्याप्रमाणे मुखाच्या ठिकाणी दाढीची
                            दुर्दशा होते. ॥13-567॥
                        </p>
                    </div>
                </div>
                <div>
                    <div class="ovi">
                        <p>
                            आषाढींचेनि जळें । जैसीं झिरपती शैलाचीं मौळें ।<br>तैसें खांडीहूनि लाळे । पडती पूर ॥13-568॥
                        </p>
                    </div>
                    <div class="oviartha">
                        <p>
                            आषाढ महिन्यातील पावसाच्या झडीने जशी पर्वताची शिखरे पाझरतात त्याप्रमाणे दातांच्या खिंडीतून
                            लाळेचे पूर वहातील. ॥13-568॥
                        </p>
                    </div>
                </div>
                <div>
                    <div class="ovi">
                        <p>
                            वाचेसि अपवाडु । कानीं अनुघडु ।<br>पिंड गरुवा माकडु । होईल हा ॥13-569॥
                        </p>
                    </div>
                    <div class="oviartha">
                        <p>
                            वाणीला नीट बोलण्याचे सामर्थ्य रहाणार नाही कानाची कवाडे बंद होतील व हे पुष्ट असलेले शरीर
                            म्हातार्‍या माकडासारखे बेडौल होईल. ॥13-569॥
                        </p>
                    </div>
                </div>
                <div>
                    <div class="ovi">
                        <p>
                            तृणाचें बुझवणें । आंदोळे वारेनगुणें ।<br>तैसें येईल कांपणें । सर्वांगासी ॥13-570॥
                        </p>
                    </div>
                    <div class="oviartha">
                        <p>
                            गवताचे बुजगावणे जसे वार्‍याने हालते त्याप्रमाणे पुढे म्हातारपणी सर्वांगात कापरे भरेल.
                            ॥13-570॥
                        </p>
                    </div>
                </div>
            </div>
            <div id="page58" class="page-content">
                <div>
                    <div class="ovi">
                        <p>
                            पायां पडती वेंगडी । हात वळती मुरकुंडी ।<br>बरवपणा बागडी । नाचविजैल ॥13-571॥
                        </p>
                    </div>
                    <div class="oviartha">
                        <p>
                            पायात पाय अडकतील हात वाकडे पडतील व हल्लीचा सुंदरपणा त्यावेळी सोंगासारखा नाचवला जाईल. (म्हणजे
                            हल्लीचा सुंदरपणा जाऊन) देहाची आकृति सोंगासारखी होईल. ॥13-571॥
                        </p>
                    </div>
                </div>
                <div>
                    <div class="ovi">
                        <p>
                            मळमूत्रद्वारें । होऊनि ठाती खोंकरें ।<br>नवसियें होती इतरें । माझियां निधनीं ॥13-572॥
                        </p>
                    </div>
                    <div class="oviartha">
                        <p>
                            मळमूत्रांची द्वारे फुटक्या भांड्यासारखी होतील व इतर लोक माझ्या मरणाविषयी नवस करतील. ॥13-572॥
                        </p>
                    </div>
                </div>
                <div>
                    <div class="ovi">
                        <p>
                            देखोनि थुंकील जगु । मरणाचा पडैल पांगु ।<br>सोइरियां उबगु । येईल माझा ॥13-573॥
                        </p>
                    </div>
                    <div class="oviartha">
                        <p>
                            अशी माझी अवस्था पाहून सर्व लोक माझ्यावर थुंकतील व मला मरण लवकर येणार नाही आणि
                            सोयर्‍या-धायर्‍या लोकांना माझा कंटाळा येईल. ॥13-573॥
                        </p>
                    </div>
                </div>
                <div>
                    <div class="ovi">
                        <p>
                            स्त्रियां म्हणती विवसी । बाळें जाती मूर्छी ।<br>किंबहुना चिळसी । पात्र होईन ॥13-574॥
                        </p>
                    </div>
                    <div class="oviartha">
                        <p>
                            बायका मला पिशाच म्हणतील व मुले मला भिऊन मूर्छित होतील. फार काय सांगावे ? मी सर्वांच्या
                            किळासेला पात्र होईन. ॥13-574॥
                        </p>
                    </div>
                </div>
                <div>
                    <div class="ovi">
                        <p>
                            उभळीचा उजगरा । सेजारियां साइलिया घरा ।<br>शिणवील म्हणती म्हातारा । बहुतांतें हा ॥13-575॥
                        </p>
                    </div>
                    <div class="oviartha">
                        <p>
                            शेजारच्या घरात निजलेल्या माणसांना माझ्या खोकल्याच्या ढासेने होणार्‍या जागरणामुळे (हा
                            म्हातारा पुष्कळांना शिणवील’ असे ते म्हणतील. ॥13-575॥
                        </p>
                    </div>
                </div>
                <div>
                    <div class="ovi">
                        <p>
                            ऐसी वार्धक्याची सूचणी । आपणिया तरुणपणीं ।<br>देखे मग मनीं । विटे जो गा ॥13-576॥
                        </p>
                    </div>
                    <div class="oviartha">
                        <p>
                            असा पुढे येणार्‍या म्हातारपणाचा इशारा आपल्या ठिकाणी तरुणपणी विचाराने पहातो आणि मग तो
                            ज्याविषयी मनात विटतो ॥13-576॥
                        </p>
                    </div>
                </div>
                <div>
                    <div class="ovi">
                        <p>
                            म्हणे पाहे हें येईल । आणि आतांचें भोगितां जाईल ।<br>मग काय उरेल । हितालागीं ? ॥13-577॥
                        </p>
                    </div>
                    <div class="oviartha">
                        <p>
                            तो मनात म्हणतो उद्या ही वृद्धावस्था येईल आणि सध्याची तारुण्यावस्था विषयभोगात निघून जाईल मग
                            आपले हित साधण्यास काय उरणार आहे ? ॥13-577॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि नाइकणें पावे । तंव आईकोनि घाली आघवें ।<br>पंगु न होता जावें । तेथ जाय ॥13-578॥
                        </p>
                    </div>
                    <div class="oviartha">
                        <p>
                            म्हणून बहिरेपणा आला नाही तोपर्यंत सर्व ऐकण्यास योग्य असेल ते सर्व ऐकून घेतो आपण पांगळे झालो
                            नाही तोपर्यंत आपणास जेथे (देवस्थान तीर्थ वगैरे ठिकाणी) जावयाचे असेल तेथे जातो ॥13-578॥
                        </p>
                    </div>
                </div>
                <div>
                    <div class="ovi">
                        <p>
                            दृष्टी जंव आहे । तंव पाहावें तेतुलें पाहे ।<br>मूकत्वा आधीं वाचा वाहे । सुभाषितें ॥13-579॥
                        </p>
                    </div>
                    <div class="oviartha">
                        <p>
                            जेथपर्यंत दृष्टीचे सामर्थ्य टिकून राहिले आहे तोपर्यंत जितके पहावयाचे तितके पाहून घेतो आणि
                            वाचा बंद होण्यापूर्वी चांगले बोलायचे ते बोलून घेतो. ॥13-579॥
                        </p>
                    </div>
                </div>
                <div>
                    <div class="ovi">
                        <p>
                            हात होती खुळे । हें पुढील मोटकें कळे ।<br>आणि करूनि घाली सकळें । दानादिकें ॥13-580॥
                        </p>
                    </div>
                    <div class="oviartha">
                        <p>
                            हात लुळे होतील ही पुढली गोष्ट त्याला थोडीशी कळते आणि म्हणून तो हातांनी दानादि सर्व सत्कृत्ये
                            करून टाकतो. ॥13-580॥
                        </p>
                    </div>
                </div>
            </div>
            <div id="page59" class="page-content">
                <div>
                    <div class="ovi">
                        <p>
                            ऐसी दशा येईल पुढें । तैं मन होईल वेडें ।<br>तंव चिंतूनि ठेवी चोखडें । आत्मज्ञान ॥13-581॥
                        </p>
                    </div>
                    <div class="oviartha">
                        <p>
                            अशी अवस्था पुढे येईल त्यावेळी मन वेडे होईल. तेव्हा त्याच्या आधीच तो शुद्ध आत्मज्ञानाचा विचार
                            करून ठेवतो. ॥13-581॥
                        </p>
                    </div>
                </div>
                <div>
                    <div class="ovi">
                        <p>
                            जैं चोर पाहे झोंबती । तंव आजीचि रुसिजे संपत्ती ।<br>का झांकाझांकी वाती । न वचतां कीजे
                            ॥13-582॥
                        </p>
                    </div>
                    <div class="oviartha">
                        <p>
                            जसे चोर उद्या द्रव्यावर तुटून पडतील म्हणून आजच आपली संपत्ती आपल्यापासून दूर करावी अथवा दिवा
                            गेला नाही तोपर्यंत झाकापाक करून ठेवावी ॥13-582॥
                        </p>
                    </div>
                </div>
                <div>
                    <div class="ovi">
                        <p>
                            तैसें वार्धक्य यावें । मग जें वायां जावें ।<br>तें आतांचि आघवें । सवतें करीं ॥13-583॥
                        </p>
                    </div>
                    <div class="oviartha">
                        <p>
                            त्याप्रमाणे म्हातारपण यावे आणि मग जे व्यर्थ जावे ते आताच (तारुण्यातच) त्याने सर्व हातावेगळे
                            करून टाकले. (जे करावयाचे ते सर्व केले). ॥13-583॥
                        </p>
                    </div>
                </div>
                <div>
                    <div class="ovi">
                        <p>
                            आतां मोडूनि ठेलीं दुर्गें । कां वळित धरिलें खगें ।<br>तेथ उपेक्षूनि जो निघे । तो नागवला कीं
                            ? ॥13-584॥
                        </p>
                    </div>
                    <div class="oviartha">
                        <p>
                            आता जिकडे तिकडे किल्लेच किल्ले आहेत अशा ठिकाणी पक्षी आपल्या घरट्याकडे परत फिरण्याच्या वेळी
                            (ऐन संध्याकाळी) जर एखादा प्रवासी प्रवास करत आला असता व त्या वेळी त्याने पुढे जाण्याचे टाकून
                            जर किल्ल्यातच प्रवेश केला तर तो नागवला जाईल काय ? (तो नागवला जात नाही.) ॥13-584॥
                        </p>
                    </div>
                </div>
                <div>
                    <div class="ovi">
                        <p>
                            तैसें वृद्धाप्य होये । आलेपण तें वायां जाये ।<br>जे तो शतवृद्ध आहे । नेणों कैंचा ॥13-585॥
                        </p>
                    </div>
                    <div class="oviartha">
                        <p>
                            तसे म्हातारपण येईल व जन्माला आलेपण व्यर्थ जाईल कारण (शंभर वर्षे आयुष्य आहे तेव्हा भर ज्वानीत
                            मजा करू व पुढे परमार्थ करू असे म्हणाणारा) तो तरी शतायु आहे काय ? (की नाही) कोणास ठाऊक ?
                            ॥13-585॥
                        </p>
                    </div>
                </div>
                <div>
                    <div class="ovi">
                        <p>
                            झाडिलींचि कोळें झाडी । तया न फळे जेवीं बोंडीं ।<br>जाहला अग्नि तरी राखोंडी । जाळील काई ?
                            ॥13-586॥
                        </p>
                    </div>
                    <div class="oviartha">
                        <p>
                            तिळाचे कोळ ( तिळाचे उपटलेले झाड) एकदा झाडून त्यातील सगले तीळ निघून गेल्यावर जर ती कोळे झाडली
                            तर त्या कोळाच्या बोंडामधून जसे तीळ निघत नाहीत तसेच अग्नि जरी असला पण तो एकदा राखोंडी झाला मग
                            तो कोणत्याही पदार्थास जाळू शकेल काय ? ॥13-586॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि वार्धक्याचेनि आठवें । वार्धक्या जो नागवे ।<br>तयाच्या ठायीं जाणावें । ज्ञान आहे
                            ॥13-587॥
                        </p>
                    </div>
                    <div class="oviartha">
                        <p>
                            (त्याप्रमाणे तारुण्यात शक्ति व बुद्धी खर्च झाल्यावर म्हातारपणात शरीर काय करील ?) असे
                            वृद्धावस्थेत होणार्‍या दुर्दशेचे त्याला तारुण्यावस्थेत स्मरण असल्यामुळे जो वृद्धावस्थेने
                            ग्रासला जात नाही त्याच्या ठिकाणी ज्ञान आहे असे समजावे. ॥13-587॥
                        </p>
                    </div>
                </div>
                <div>
                    <div class="ovi">
                        <p>
                            तैसेंचि नाना रोग । पडिघाती ना जंव पुढां आंग ।<br>तंव आरोग्याचे उपेग । करूनि घाली ॥13-588॥
                        </p>
                    </div>
                    <div class="oviartha">
                        <p>
                            व्याधि = त्याचप्रमाणे नाना रोग पुढे अंगावर आदळतील तेव्हा ते रोग येण्याच्या आधीच तो आरोग्याचा
                            उपयोग करून घेतो. ॥13-588॥
                        </p>
                    </div>
                </div>
                <div>
                    <div class="ovi">
                        <p>
                            सापाच्या तोंडी । पडली जे उंडी ।<br>ते लाऊनि सांडी । प्रबुद्धु जैसा ॥13-589॥
                        </p>
                    </div>
                    <div class="oviartha">
                        <p>
                            सापाच्या तोंडात पडलेला एखादा पदार्थ प्राप्त झाला असता शहाणा मनुष्य जसा तो पदार्थ टाकून देतो
                            ॥13-589॥
                        </p>
                    </div>
                </div>
                <div>
                    <div class="ovi">
                        <p>
                            तैसा वियोगें जेणें दुःखे । विपत्ति शोक पोखे ।<br>तें स्नेह सांडूनि सुखें । उदासु होय
                            ॥13-590॥
                        </p>
                    </div>
                    <div class="oviartha">
                        <p>
                            त्याप्रमाणे ज्या स्नेहाच्या योगाने वियोग व दु:खे विपत्ति व शोक ही पोसली जातात तो स्नेह टाकून
                            जो समाधानवृत्ति ठेऊन उदास होऊन रहातो ॥13-590॥
                        </p>
                    </div>
                </div>
            </div>
            <div id="page60" class="page-content">
                <div>
                    <div class="ovi">
                        <p>
                            आणि जेणें जेणें कडे । दोष सूतील तोंडें ।<br>तयां कर्मरंध्री गुंडे । नियमाचे दाटी ॥13-591॥
                        </p>
                    </div>
                    <div class="oviartha">
                        <p>
                            आणि ज्या ज्या इंद्रियांच्या द्वाराने निषिद्ध आचरणे आपला चंचुप्रवेश करतील त्या त्या कर्म
                            करणार्‍या इंद्रियरूपी बिळात निग्रहाचे धोंडे ठोकून तो ते प्रवेशाचे मार्गच बंद करतो ॥13-591॥
                        </p>
                    </div>
                </div>
                <div>
                    <div class="ovi">
                        <p>
                            ऐसऐसिया आइती । जयाची परी असती ।<br>तोचि ज्ञानसंपत्ती- । गोसावी गा ॥13-592॥
                        </p>
                    </div>
                    <div class="oviartha">
                        <p>
                            अशा अशा सामुग्रीने ज्याचा वागण्याचा प्रकार असतो तोच अर्जुना ज्ञानरूपी ऐश्वर्याचा मालक आहे
                            असे समज. ॥13-592॥
                        </p>
                    </div>
                </div>
                <div>
                    <div class="ovi">
                        <p>
                            आतां आणीकही एक । लक्षण अलौकिक ।<br>सांगेन आइक । धनंजया ॥13-593॥
                        </p>
                    </div>
                    <div class="oviartha">
                        <p>
                            आता आणखीही एक ज्ञानाचे लोकोत्तर लक्षण सांगतो अर्जुना ऐक. ॥13-593॥
                        </p>
                    </div>
                </div>
                <div>
                    <div class="ovi">
                        <p>
                            असक्तिरनभिष्वंगः पुत्रदारगृहादिषु ।नित्यं च समचित्तत्वमिष्टानिष्टोपपत्तिषु ॥13-594॥
                        </p>
                    </div>
                    <div class="oviartha">
                        <p>
                            (देहासंबधी) अनासक्ती स्त्रीपुत्रगृह इत्यादिकांविषयी अलोलूपता व इष्ट अथवा अनिष्ट प्रकार घडले
                            असता चित्ताचे समत्व ढळू न देणे ॥13-594॥
                        </p>
                    </div>
                </div>
                <div>
                    <div class="ovi">
                        <p>
                            तरि जो या देहावरी । उदासु ऐसिया परी ।<br>उखिता जैसा बिढारीं । बैसला आहे ॥13-595॥
                        </p>
                    </div>
                    <div class="oviartha">
                        <p>
                            तर बिर्‍हाडी बसवलेला वाटसरू जसा त्या बिर्‍हाडाविषयी उदास असतो तशा प्रकाराने जो स्वत:च्या
                            शरिराविषयी उदास असतो ॥13-595॥
                        </p>
                    </div>
                </div>
                <div>
                    <div class="ovi">
                        <p>
                            कां झाडाची साउली । वाटे जातां मीनली ।<br>घरावरी तेतुली । आस्था नाहीं ॥13-596॥
                        </p>
                    </div>
                    <div class="oviartha">
                        <p>
                            अथवा वाटेने जात असता मध्येच प्राप्त झालेल्या झाडाच्या सावलीवर ज्याप्रमाणे आस्था नसते
                            त्याप्रमाणे ज्ञानी पुरुषाचे स्वत:च्या घरावर किंचितही ममत्व नसते ॥13-596॥
                        </p>
                    </div>
                </div>
                <div>
                    <div class="ovi">
                        <p>
                            साउली सरिसीच असे । परी असे हें नेणिजे जैसें ।<br>स्त्रियेचें तैसें । लोलुप्य नाहीं ॥13-597॥
                        </p>
                    </div>
                    <div class="oviartha">
                        <p>
                            आपली सावली आपल्याबरोबरच नेहेमी असते. परंतु ती सावली आपल्याबरोबर आहे याची आपल्याला खबरही नसते
                            त्याप्रमाणे स्त्रीविषयी ज्याला आसक्ती नसते ॥13-597॥
                        </p>
                    </div>
                </div>
                <div>
                    <div class="ovi">
                        <p>
                            आणि प्रजा जे जाली । तियें वस्ती कीर आलीं ।<br>कां गोरुवें बैसलीं । रुखातळीं ॥13-598॥
                        </p>
                    </div>
                    <div class="oviartha">
                        <p>
                            आणि त्याला जी मुलेबाळे झालेली असतात त्यास तो खरोखर वस्तीला आलेल्या वाटसरूप्रमाणे मानतो अथवा
                            झाडाखाली बसलेल्या गुरांसंबंधी झाड जसे उदास असते (तसा तो ज्ञानी प्रजेसंबंधी उदास असतो)
                            ॥13-598॥
                        </p>
                    </div>
                </div>
                <div>
                    <div class="ovi">
                        <p>
                            जो संपत्तीमाजी असतां । ऐसा गमे पंडुसुता ।<br>जैसा कां वाटे जातां । साक्षी ठेविला ॥13-599॥
                        </p>
                    </div>
                    <div class="oviartha">
                        <p>
                            अर्जुना वाटेने जात असता काही घडलेल्या गोष्टींविषयी एखादा ठेवलेला साक्षीदार ती गोष्ट पाहूनही
                            त्याविषयी अनासक्त असतो तसा सर्व ऐश्वर्यात नांदत असूनही तो अनासक्त असल्याचे दिसते. ॥13-599॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना पुंसा । पांजरियामाजीं जैसा ।<br>वेदाज्ञेसी तैसा । बिहूनि असे ॥13-600॥
                        </p>
                    </div>
                    <div class="oviartha">
                        <p>
                            फार काय सांगावे ? राघू जसा पिंजर्‍यात असतो तसा जो वेदाज्ञेला भिऊन संसारात असतो. ॥13-600॥
                        </p>
                    </div>
                </div>
            </div>

            <div id="page61" class="page-content">
                <div>
                    <div class="ovi">
                        <p>
                            एर्‍हवीं दारागृहपुत्रीं । नाहीं जया मैत्री ।<br>तो जाण पां धात्री । ज्ञानासि गा ॥13-601॥
                        </p>
                    </div>
                    <div class="oviartha">
                        <p>
                            एरवी ज्याचे स्त्रीपुत्रगृहादिकांवर प्रेम नसते तो पुरुष ज्ञानाला आधार आहे असे समज. ॥13-601॥
                        </p>
                    </div>
                </div>
                <div>
                    <div class="ovi">
                        <p>
                            महासिंधू जैसे । ग्रीष्मवर्षीं सरिसे ।<br>इष्टानिष्ट तैसें । जयाच्या ठायीं ॥13-602॥
                        </p>
                    </div>
                    <div class="oviartha">
                        <p>
                            आणि महासागर जसे उन्हाळ्यात व पावसाळ्यात सारखेच भरलेले असतात त्याप्रमाणे ज्याच्या ठिकाणी
                            प्रिय व अप्रिय गोष्टी सारख्या असतात (म्हणजे प्रिय गोष्टींनी ज्याला हर्ष होत नाही व अप्रिय
                            गोष्टींनी ज्याला वाईट वाटत नाही ॥13-602॥
                        </p>
                    </div>
                </div>
                <div>
                    <div class="ovi">
                        <p>
                            कां तिन्ही काळ होतां । त्रिधा नव्हे सविता ।<br>तैसा सुखदुःखीं चित्ता । भेदु नाहीं ॥13-603॥
                        </p>
                    </div>
                    <div class="oviartha">
                        <p>
                            अथवा सकाळ दुपार व संध्याकाळ या तीन काळी सूर्य जसा तीन प्रकारचा होत नाही त्याप्रमाणे सुखाचे व
                            दु:खाचे प्रसंग त्याच्या अंगावर येऊन आदळले तरी त्याचे अंत:करण सुखी अथवा दुखी असे वेगवेगळ्या
                            अवस्थेने बदलले जात नाही ॥13-603॥
                        </p>
                    </div>
                </div>
                <div>
                    <div class="ovi">
                        <p>
                            जेथ नभाचेनि पाडें । समत्वा उणें न पडे ।<br>तेथ ज्ञान रोकडें । वोळख तूं ॥13-604॥
                        </p>
                    </div>
                    <div class="oviartha">
                        <p>
                            कोणत्याही ऋतूच्या येण्याजाण्याने आकाशात जसा काहीच फेरबदल होत नाही त्याप्रमाणे ज्याचे ठिकाणी
                            प्रिय वा अप्रिय वस्तूंच्या हानि अथवा लाभामुळे चित्ताच्या समतेला कमीपणा येत नाही अर्जुना
                            त्याच्या ठिकाणी मूर्तिमंत ज्ञान आहे असे तू समज. ॥13-604॥
                        </p>
                    </div>
                </div>
                <div>
                    <div class="ovi">
                        <p>
                            मयि चानन्ययोगेन भक्तिरव्यभिचारिणी ।विविक्तदेशसेवित्वमरतिर्जनसंसदि ॥13-605॥
                        </p>
                    </div>
                    <div class="oviartha">
                        <p>
                            माझ्या ठिकाणी अन्वयपूर्वक अव्यभिचारिणी भक्ती एकांत प्रदेशात रहाणे व जनांच्या समुदायाची खंती
                            ॥13-605॥
                        </p>
                    </div>
                </div>
                <div>
                    <div class="ovi">
                        <p>
                            आणि मीवांचूनि कांहीं । आणिक गोमटें नाहीं ।<br>ऐसा निश्चयोचि तिहीं । जयाचा केला ॥13-606॥
                        </p>
                    </div>
                    <div class="oviartha">
                        <p>
                            आणि माझ्याशिवाय दुसरे काहीच चांगले नाही असा ज्याच्या तिघांनी (कायेने वाचेने व मनाने) निश्चयच
                            केलेला आहे ॥13-606॥
                        </p>
                    </div>
                </div>
                <div>
                    <div class="ovi">
                        <p>
                            शरीर वाचा मानस । पियालीं कृतनिश्चयाचा कोश ।<br>एक मीवांचूनि वास । न पाहती आन ॥13-607॥
                        </p>
                    </div>
                    <div class="oviartha">
                        <p>
                            ज्याचे शरीर वाचा वाचा व मन ह्या तिघांनी वरील प्रमाणे केलेल्या निश्चयाचा कोश प्यायला आहे
                            (प्रतिज्ञापूर्वक शपथ घेतली आहे) आणि एक माझ्यावाचून आणखी कशाचीही इच्छा ते करत नाहीत ॥13-607॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना निकट निज । जयाचें जाहलें मज ।<br>तेणें आपणयां आम्हां सेज । एकी केली ॥13-608॥
                        </p>
                    </div>
                    <div class="oviartha">
                        <p>
                            फार काय सांगावे ! ज्याचे अंत:करण माझ्याशी अगदी जडून राहिले आहे त्याने आपले व आमचे एक अंथरुण
                            केले आहे. (माझ्या स्वरूपी अनुरक्ततेने तल्लीन होऊन राहिला आहे). ॥13-608॥
                        </p>
                    </div>
                </div>
                <div>
                    <div class="ovi">
                        <p>
                            रिगतां वल्लभापुढें । नाहीं आंगीं जीवीं सांकडें ।<br>तिये कांतेचेनि पाडें । एकसरला जो
                            ॥13-609॥
                        </p>
                    </div>
                    <div class="oviartha">
                        <p>
                            पतीकडे जातांना पतिव्रता स्त्रीला शरीराने व अंत:करणाने जसा संकोच वाटत नाही त्याप्रमाणे जो मला
                            एकनिष्ठेने अनुसरला आहे ॥13-609॥
                        </p>
                    </div>
                </div>
                <div>
                    <div class="ovi">
                        <p>
                            मिळोनि मिळतचि असे । समुद्रीं गंगाजळ जैसें ।<br>मी होऊनि मज तैसें । सर्वस्वें भजती ॥13-610॥
                        </p>
                    </div>
                    <div class="oviartha">
                        <p>
                            गंगेचे उदक समुद्रास मिळून जसे आणखी एकसारखे मिळतच असते त्याप्रमाणे माझ्या स्वरूपी ऐक्य झाले
                            असताही जे सर्व प्रकारांनी माझे भजन करीत असतात. ॥13-610॥
                        </p>
                    </div>
                </div>
            </div>
            <div id="page62" class="page-content">
                <div>
                    <div class="ovi">
                        <p>
                            सूर्याच्या होण्यां होईजे । कां सूर्यासवेंचि जाइजे ।<br>हें विकलेपण साजे । प्रभेसि जेवीं
                            ॥13-611॥
                        </p>
                    </div>
                    <div class="oviartha">
                        <p>
                            सूर्याच्या उदयाबरोबर प्रगट व्हावे आणि सूर्याच्या अस्ताबरोबर नाहीसे व्हावे हा सूर्याशी असणारा
                            प्रभेचा विकलेपणा (अनन्यता) प्रभेला जसा शोभतो ॥13-611॥
                        </p>
                    </div>
                </div>
                <div>
                    <div class="ovi">
                        <p>
                            पैं पाणियाचिये भूमिके । पाणी तळपे कौतुकें ।<br>ते लहरी म्हणती लौकिकें । एर्‍हवीं तें पाणी
                            ॥13-612॥
                        </p>
                    </div>
                    <div class="oviartha">
                        <p>
                            पाण्याच्या सपाटीवर मौजेने हालत असलेल्या पाण्यास लोकांच्या दृष्टीने लाटा असे म्हटले जाते
                            तथापि खरा विचार करून पाहिले तर ते पाणीच आहे. ॥13-612॥
                        </p>
                    </div>
                </div>
                <div>
                    <div class="ovi">
                        <p>
                            जो अनन्यु यापरी । मी जाहलाहि मातें वरी ।<br>तोचि तो मूर्तधारी । ज्ञान पैं गा ॥13-613॥
                        </p>
                    </div>
                    <div class="oviartha">
                        <p>
                            जो याप्रमाणे एकनिष्ठ असतो म्हणजे माझ्याशी ऐक्य पावूनही माझे भजन करतो अर्जुना तोच तो
                            मूर्तिमंत ज्ञान होय. ॥13-613॥
                        </p>
                    </div>
                </div>
                <div>
                    <div class="ovi">
                        <p>
                            आणि तीर्थें धौतें तटें । तपोवनें चोखटें ।<br>आवडती कपाटें । वसवूं जया ॥13-614॥
                        </p>
                    </div>
                    <div class="oviartha">
                        <p>
                            आणि तीर्थे (नदी व समुद्र यांचे) पवित्र किनारे तप करण्याच्या शुद्ध जागा आणि गुहा ह्या ठिकाणी
                            ज्यास रहावयास आवडते ॥13-614॥
                        </p>
                    </div>
                </div>
                <div>
                    <div class="ovi">
                        <p>
                            शैलकक्षांचीं कुहरें । जळाशय परिसरें ।<br>अधिष्ठी जो आदरें । नगरा न ये ॥13-615॥
                        </p>
                    </div>
                    <div class="oviartha">
                        <p>
                            डोंगराच्या बगलेतील गुहामधे व सरोवराच्या आसपास जो प्रेमाने रहातो आणि शहरात येत नाही ॥13-615॥
                        </p>
                    </div>
                </div>
                <div>
                    <div class="ovi">
                        <p>
                            बहु एकांतावरी प्रीति । जया जनपदाची खंती ।<br>जाण मनुष्याकारें मूर्ती । ज्ञानाची तो ॥13-616॥
                        </p>
                    </div>
                    <div class="oviartha">
                        <p>
                            ज्याची एकांतावर फार प्रीती असते व ज्याला लोकांचा कंटाळा असतो तो मनुष्यरूपाने ज्ञानाची केवल
                            मूर्तीच आहे असे समज. ॥13-616॥
                        </p>
                    </div>
                </div>
                <div>
                    <div class="ovi">
                        <p>
                            आणिकहि पुढती । चिन्हें गा सुमती ।<br>ज्ञानाचिये निरुती- । लागीं सांगों ॥13-617॥
                        </p>
                    </div>
                    <div class="oviartha">
                        <p>
                            हे बुद्धिमान अर्जुना ज्ञानाचा निश्चय करण्याकरता आणखी काही चिन्हे तुला पुढे सांगतो. ॥13-617॥
                        </p>
                    </div>
                </div>
                <div>
                    <div class="ovi">
                        <p>
                            अध्यात्मज्ञाननित्यत्वं तत्त्वज्ञानार्थदर्शनम् ।एतद्ज्ञा नमिति प्रोक्तमज्ञानं यदतोन्यथा
                            ॥13-618॥
                        </p>
                    </div>
                    <div class="oviartha">
                        <p>
                            अध्यात्मज्ञानच नित्य आहे अशी बुद्धी असणे तत्वज्ञानाचा अर्थ जे ज्ञेय ब्रह्म तेथे दृष्टी स्थित
                            होणे या सर्वाला ज्ञान असे म्हणतात. या खेरीज जे इतर ते सर्व अज्ञान होय. ॥13-618॥
                        </p>
                    </div>
                </div>
                <div>
                    <div class="ovi">
                        <p>
                            तरी परमात्मा ऐसें । जें एक वस्तु असे ।<br>तें जया दिसें । ज्ञानास्तव ॥13-619॥
                        </p>
                    </div>
                    <div class="oviartha">
                        <p>
                            तर परमात्मा म्हणून जी एक वस्तु आहे ती ज्या ज्ञानामुळे अनुभवाला येते ॥13-619॥
                        </p>
                    </div>
                </div>
                <div>
                    <div class="ovi">
                        <p>
                            तें एकवांचूनि आनें । जियें भवस्वर्गादि ज्ञानें ।<br>तें अज्ञान ऐसा मनें । निश्चयो केला
                            ॥13-620॥
                        </p>
                    </div>
                    <div class="oviartha">
                        <p>
                            त्या अध्यात्मज्ञानावाचून इतर जी स्वर्ग व संसारसंबंधाची ज्ञाने आहेत ती अज्ञाने आहेत असा जो
                            मनाने निश्चय करतो ॥13-620॥
                        </p>
                    </div>
                </div>
            </div>
            <div id="page63" class="page-content">
                <div>
                    <div class="ovi">
                        <p>
                            स्वर्गा जाणें हें सांडी । भवविषयीं कान झाडी ।<br>दे अध्यात्मज्ञानीं बुडी । सद्भावाची
                            ॥13-621॥
                        </p>
                    </div>
                    <div class="oviartha">
                        <p>
                            स्वर्गाला जाणे ही गोष्ट तो सोडून देतो आणि संसारासंबंधाने कानावर गोष्टी येऊ देत नाही व
                            आत्मज्ञानाविषयी चांगली भावना ठेऊन त्यात रममाण होतो. ॥13-621॥
                        </p>
                    </div>
                </div>
                <div>
                    <div class="ovi">
                        <p>
                            भंगलिये वाटे । शोधूनिया अव्हांटे ।<br>निघिजे जेवीं नीटें । राजपंथें ॥13-622॥
                        </p>
                    </div>
                    <div class="oviartha">
                        <p>
                            (जसे एखाद्या प्रवाशाने जेथे) वाट फुटते तेथे आल्यावर पुढे आडमार्ग कोणते आहेत त्यांचा शोध करून
                            मग जसे सरळ मार्गाने निघावे ॥13-622॥
                        </p>
                    </div>
                </div>
                <div>
                    <div class="ovi">
                        <p>
                            तैसें ज्ञानजातां करी । आघवेंचि एकीकडे सारी ।<br>मग मन बुद्धि मोहरी । अध्यात्मज्ञानीं
                            ॥13-623॥
                        </p>
                    </div>
                    <div class="oviartha">
                        <p>
                            त्याप्रमाणे जेवढी ज्ञाने आहेत त्यांचा नीट विचार करतो व आत्मज्ञानाशिवाय इतर सर्व ज्ञाने
                            एकीकडे सारतो आणि नंतर मन व बुद्धि यांस अध्यात्मज्ञानाच्या मार्गाला लावतो. ॥13-623॥
                        </p>
                    </div>
                </div>
                <div>
                    <div class="ovi">
                        <p>
                            म्हणे एक हेंचि आथी । येर जाणणें ते भ्रांती ।<br>ऐसी निकुरेंसी मती । मेरु होय ॥13-624॥
                        </p>
                    </div>
                    <div class="oviartha">
                        <p>
                            तो म्हणतो की हे आत्मज्ञान हेच एक खरे आहे व इतर ज्ञाने ती भ्रांति होय अशा निश्चयाला त्याची
                            बुद्धि मेरु (आधार) होते. ॥13-624॥
                        </p>
                    </div>
                </div>
                <div>
                    <div class="ovi">
                        <p>
                            एवं निश्चयो जयाचा । द्वारीं आध्यात्मज्ञानाचा ।<br>ध्रुव देवो गगनींचा । तैसा राहिला ॥13-625॥
                        </p>
                    </div>
                    <div class="oviartha">
                        <p>
                            याप्रमाणे ज्याच्या बुद्धीचा निश्चय अध्यात्मज्ञानाच्या द्वारात आकाशातील ध्रुव तार्‍याप्रमाणे
                            स्थिर राहिलेला असतो ॥13-625॥
                        </p>
                    </div>
                </div>
                <div>
                    <div class="ovi">
                        <p>
                            तयाच्या ठायीं ज्ञान । या बोला नाहीं आन ।<br>जे ज्ञानीं बैसलें मन । तेव्हांचि तें तो मी
                            ॥13-626॥
                        </p>
                    </div>
                    <div class="oviartha">
                        <p>
                            त्याच्या ठिकाणी ज्ञान आहे या माझ्या (भगवंताच्या) बोलण्यात आडपडदा आहे असे अर्जुना तू म्हणशील
                            (तर तुला स्पष्ट सांगतो की) जेव्हा त्या पुरुषाचे मन ज्ञानाच्या ठिकाणी स्थिर झाले तेव्हाच तो
                            पुरुष ते ज्ञान झाला. ॥13-626॥
                        </p>
                    </div>
                </div>
                <div>
                    <div class="ovi">
                        <p>
                            तरी बैसलेपणें जें होये । बैसतांचि बोलें न होये ।<br>तरी ज्ञाना तया आहे । सरिसा पाडु ॥13-627॥
                        </p>
                    </div>
                    <div class="oviartha">
                        <p>
                            तरी ज्ञानाच्या ठिकाणी मनाची स्थिरता झाली असता जी स्थिती प्राप्त होते ती स्थिती ज्ञानाचे
                            ठिकाणी स्थिरता होत असण्याच्या वेळीच होते असे नाही तरी पण ज्ञानाची व ज्ञानाच्या ठिकाणी मन
                            स्थिर होण्य़ास प्रारंभ झालेल्याची योग्यता सारखीच आहे. ॥13-627॥
                        </p>
                    </div>
                </div>
                <div>
                    <div class="ovi">
                        <p>
                            आणि तत्त्वज्ञान निर्मळ । फळे जें एक फळ ।<br>तें ज्ञेयही वरी सरळ । दिठी जया ॥13-628॥
                        </p>
                    </div>
                    <div class="oviartha">
                        <p>
                            आणखी शुद्ध आत्मज्ञान जे एक फल उत्पन्न करते ते फल म्हणजे ज्ञेय (ब्रह्म) होय. त्या थेट
                            ज्ञेयापर्यंत ज्याची दृष्टि नीट जाऊन भिडते ॥13-628॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं बोधा आलेनि ज्ञानें । जरी ज्ञेय न दिसेचि मनें ।<br>तरी ज्ञानलाभुही न मने । जाहला
                            सांता ॥13-629॥
                        </p>
                    </div>
                    <div class="oviartha">
                        <p>
                            वास्तविक ज्ञानाविषयी मनात समजूत पटली असूनही जर ज्ञानाने जाणण्याच्या वस्तूचा मनाला नीट बोध
                            होत नसेल तर तो ज्ञानाचा लाभ झाला असला तरी देखील आमच्या मनाला नीटसा पटत नाही. ॥13-629॥
                        </p>
                    </div>
                </div>
                <div>
                    <div class="ovi">
                        <p>
                            आंधळेनि हातीं दिवा । घेऊनि काय करावा ? ।<br>तैसा ज्ञाननिश्चयो आघवा । वायांचि जाय ॥13-630॥
                        </p>
                    </div>
                    <div class="oviartha">
                        <p>
                            आंधळ्याने आपल्या हाती दिवा घेऊन त्याचा काय उपयोग करावा ? त्याप्रमाणे आपल्यास झालेले ज्ञान जर
                            ज्ञेय दाखवू शकले नाही तर ते ज्ञेयाचे ज्ञान म्हणून जे काही ते हेच असा ज्याचा निश्चय असतो
                            त्याचा तो असला निश्चय सर्व व्यर्थच जातो. ॥13-630॥
                        </p>
                    </div>
                </div>
            </div>
            <div id="page64" class="page-content">
                <div>
                    <div class="ovi">
                        <p>
                            जरि ज्ञानाचेनि प्रकाशें । परतत्त्वीं दिठी न पैसे ।<br>ते स्फूर्तीचि असे । अंध होऊनी ॥13-631॥
                        </p>
                    </div>
                    <div class="oviartha">
                        <p>
                            जर ज्ञानाच्या प्रकाशाने परमात्म्याचे ठिकाणी बुद्धीचा प्रवेश होत नसेल तर ती बुद्धीच आंधळी
                            होऊन राहिली आहे असे म्हणावयास हरकत नाही. ॥13-631॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि ज्ञान जेतुलें दावीं । तेतुली वस्तुचि आघवी ।<br>तें देखे ऐशी व्हावी । बुद्धि चोख
                            ॥13-632॥
                        </p>
                    </div>
                    <div class="oviartha">
                        <p>
                            म्हणून ज्ञान जेवढे दाखवील तेवढे सर्व ज्ञेय वस्तूच असते परंतु ती ज्ञेय वस्तु पाहील अशी बुद्धी
                            शुद्ध पाहिजे. ॥13-632॥
                        </p>
                    </div>
                </div>
                <div>
                    <div class="ovi">
                        <p>
                            यालागीं ज्ञानें निर्दोखें । दाविलें ज्ञेय देखे ।<br>तैसेनि उन्मेखें । आथिला जो ॥13-633॥
                        </p>
                    </div>
                    <div class="oviartha">
                        <p>
                            याकरता निर्मळ ज्ञानाने दाखवलेले ज्ञेय जी पहाते अशा शुद्ध बुद्धीने जो संपन्न आहे ॥13-633॥
                        </p>
                    </div>
                </div>
                <div>
                    <div class="ovi">
                        <p>
                            जेवढी ज्ञानाची वृद्धी । तेवढीच जयाची बुद्धी ।<br>तो ज्ञान हे शब्दीं । करणें न लगे ॥13-634॥
                        </p>
                    </div>
                    <div class="oviartha">
                        <p>
                            जेवढा ज्ञानाचा विकास आहे तेवढाच ज्याच्या बुद्धीचा विकास झालेला आहे तो ज्ञानाचे रूप आहे हे
                            शब्दाने सांगावयास नको. ॥13-634॥
                        </p>
                    </div>
                </div>
                <div>
                    <div class="ovi">
                        <p>
                            पैं ज्ञानाचिये प्रभेसवें । जयाची मती ज्ञेयीं पावे ।<br>तो हातधरणिया शिवे । परतत्त्वातें
                            ॥13-635॥
                        </p>
                    </div>
                    <div class="oviartha">
                        <p>
                            (एवढेच काय) परंतु (ज्याच्या बुद्धीत) ज्ञानाचा प्रकाश पडल्याबरोबर ज्याची बुद्धि
                            ब्रह्मस्वरूपाला जाऊन भिडते तो परब्रह्माला हातोहात जाऊन भेटतो. ॥13-635॥
                        </p>
                    </div>
                </div>
                <div>
                    <div class="ovi">
                        <p>
                            तोचि ज्ञान हें बोलतां । विस्मो कवण पंडुसुता ? ।<br>काय सवितयातें सविता । म्हणावें असें ?
                            ॥13-636॥
                        </p>
                    </div>
                    <div class="oviartha">
                        <p>
                            अर्जुना तोच ज्ञान आहे असे म्हटले तर त्यात आश्चर्य ते काय आहे ? सूर्याला सूर्य म्हणावयाला
                            पाहिजे काय ? ॥13-636॥
                        </p>
                    </div>
                </div>
                <div>
                    <div class="ovi">
                        <p>
                            तंव श्रोतें म्हणती असो । न सांगें तयाचा अतिसो ।<br>ग्रंथोक्ती तेथ आडसो । घालितोसी कां ?
                            ॥13-637॥
                        </p>
                    </div>
                    <div class="oviartha">
                        <p>
                            तेव्हा श्रोते म्हणाले ‘ते राहू दे त्या पुरुषाचे अतिशय वर्णन करू नकोस. ग्रंथाच्या चाललेल्या
                            विचारात मध्येच खोळंबा का करतोस ? ॥13-637॥
                        </p>
                    </div>
                </div>
                <div>
                    <div class="ovi">
                        <p>
                            तुझा हाचि आम्हां थोरु । वक्तृत्वाचा पाहुणेरु ।<br>जे ज्ञानविषो फारु । निरोपिला ॥13-638॥
                        </p>
                    </div>
                    <div class="oviartha">
                        <p>
                            आत्मज्ञानाचा विषय तू पुष्कळ विस्ताराने सांगितलास हाच आम्हाला तुझ्या वक्तृत्वाचा मोठा
                            पाहुणचार झाला. ॥13-638॥
                        </p>
                    </div>
                </div>
                <div>
                    <div class="ovi">
                        <p>
                            रसु होआवा अतिमात्रु । हा घेतासि कविमंत्रु ।<br>तरी अवंतूनि शत्रु । करितोसि कां गा ? ॥13-639॥
                        </p>
                    </div>
                    <div class="oviartha">
                        <p>
                            आपल्या व्याख्यानात विषयाचे प्रतिपादन करतांना त्याचे पाल्हाळ अतिशय रसभरित करावे ही जी सामान्य
                            कवींची क्लृप्ति तिचा आश्रय जर केला असता तर तू श्रोत्यास मुद्दाम बोलावून आणून शत्रु केल्याचा
                            दोष केला असतास. ॥13-639॥
                        </p>
                    </div>
                </div>
                <div>
                    <div class="ovi">
                        <p>
                            ठायीं बैसतिये वेळे । जे रससोय घेऊनि पळे ।<br>तियेचा येरु वोडव मिळे । कोणा अर्था ? ॥13-640॥
                        </p>
                    </div>
                    <div class="oviartha">
                        <p>
                            भोजन करण्याच्या पात्रावर बसायच्या वेळी जी बाई स्वयंपाक घेऊन पळते तिच्या इतर आदरसत्काराचा काय
                            उपयोग ? ॥13-640॥
                        </p>
                    </div>
                </div>
            </div>
            <div id="page65" class="page-content">
                <div>
                    <div class="ovi">
                        <p>
                            आघवाचि विषयीं भादी । परी सांजवणीं टेंकों नेदी ।<br>ते खुरतोडी नुसधी । पोषी कवण ? ॥13-641॥
                        </p>
                    </div>
                    <div class="oviartha">
                        <p>
                            इतर सर्व गोष्टीत चांगली परंतु दूध काढण्याच्यावेळी जी कासेखाली बसू देत नाही (खाली बसल्याबरोबर
                            लाथेचा फटाकारा मारते) तर अशी ती नुसती लाथाडी गाय कोण पोशील ? ॥13-641॥
                        </p>
                    </div>
                </div>
                <div>
                    <div class="ovi">
                        <p>
                            तैसी ज्ञानीं मती न फांके । येर जल्पती नेणों केतुकें ।<br>परि तें असो निकें । केलें तुवां
                            ॥13-642॥
                        </p>
                    </div>
                    <div class="oviartha">
                        <p>
                            त्याप्रमाणे ज्ञानात बुद्धिविस्तार न पावतांना (इतर कवि) ज्ञानावाचून इतर गोष्टींचे किती
                            पाल्हाळ लावतात ते कळत नाही. परंतु त्यांची गोष्ट राहू दे. तू चांगले केलेस. ॥13-642॥
                        </p>
                    </div>
                </div>
                <div>
                    <div class="ovi">
                        <p>
                            जया ज्ञानलेशोद्देशें । कीजती योगादि सायासें ।<br>तें धणीचें आथी तुझिया ऐसें । निरूपण
                            ॥13-643॥
                        </p>
                    </div>
                    <div class="oviartha">
                        <p>
                            ज्या ब्रह्मज्ञानाच्या अंशाच्या हेतूने लोक योगादिक कष्ट करतात त्या ब्रह्मज्ञानाचे पोटभर आणि
                            तुझ्य़ासारखे रसाळ व्याख्यान (आम्हास मिळाल्यावर ते पुरे कसे वाटेल ?) ॥13-643॥
                        </p>
                    </div>
                </div>
                <div>
                    <div class="ovi">
                        <p>
                            अमृताची सातवांकुडी । लागो कां अनुघडी ।<br>सुखाच्या दिवसकोडी । गणिजतु कां ॥13-644॥
                        </p>
                    </div>
                    <div class="oviartha">
                        <p>
                            अमृताची झड एकसारखी सात दिवस लागेना का (तिचा कंटाळा यावयाचा नाही. (दु:खाचे दिवस जसे आपण मोजतो
                            व प्रत्येक दिवस जाता जात नाही इतका मोठा वाटतो तसे) सुखाचे दिवस कोट्यावधि गेले तरी त्यांना
                            कोणी मोजतो का ? ॥13-644॥
                        </p>
                    </div>
                </div>
                <div>
                    <div class="ovi">
                        <p>
                            पूर्णचंद्रेंसीं राती । युग एक असोनि पहाती ।<br>तरी काय पाहात आहाती । चकोर ते ? ॥13-645॥
                        </p>
                    </div>
                    <div class="oviartha">
                        <p>
                            पूर्ण चंद्रासह रात्र एक युगभर न उजाडणारी अशी एकसारखी असली तरी चकोरांना ती उजाडावी असे वाटेल
                            काय ? ॥13-645॥
                        </p>
                    </div>
                </div>
                <div>
                    <div class="ovi">
                        <p>
                            तैसें ज्ञानाचें बोलणें । आणि येणें रसाळपणें ।<br>आतां पुरे कोण म्हणे ? । आकर्णितां ॥13-646॥
                        </p>
                    </div>
                    <div class="oviartha">
                        <p>
                            त्याप्रमाणे ज्ञानाचे व्याख्यान आणि अशा गोडपणाने ते व्याख्यान केलेले आता ते व्याख्यान ऐकतांना
                            कोण पुरे म्हणेल ? ॥13-646॥
                        </p>
                    </div>
                </div>
                <div>
                    <div class="ovi">
                        <p>
                            आणि सभाग्यु पाहुणा ये । सुभगाचि वाढती होये ।<br>तैं सरों नेणें रससोये । ऐसें आथी ॥13-647॥
                        </p>
                    </div>
                    <div class="oviartha">
                        <p>
                            आणि भाग्यशाली पाहुणा आला व त्याला भाग्यशालीच स्त्री वाढणारी असली तर त्या वेळेला स्वयंपाकाला
                            संपायचे माहीत नसते असे असते. (म्हणजे स्वयंपाक इतका भरपूर केलेला असतो अन्न संपेल अशी कल्पना
                            त्या पाहुण्याच्या आणि त्या वाढणारणीचे मनात येतच नाही अशी स्थिती असते). ॥13-647॥
                        </p>
                    </div>
                </div>
                <div>
                    <div class="ovi">
                        <p>
                            तैसा जाहला प्रसंगु । जे ज्ञानीं आम्हांसि लागु ।<br>आणि तुजही अनुरागु । आथि तेथ ॥13-648॥
                        </p>
                    </div>
                    <div class="oviartha">
                        <p>
                            तसा हा प्रसंग झाला कारण की आम्हाला ज्ञानाची प्रीति आहे आणि तुलाही येथे (ज्ञानाचे ठिकाणी)
                            प्रीति आहे. ॥13-648॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि यया वाखाणा- । पासीं से आली चौगुणा ।<br>ना म्हणों नयेसि देखणा ? । होसी ज्ञानी
                            ॥13-649॥
                        </p>
                    </div>
                    <div class="oviartha">
                        <p>
                            म्हणून तुझ्या या ज्ञानाच्या निरूपणाला चौपट स्फूर्ति आली. तू ज्ञानामधे डोळस आहेस हे नाही
                            म्हणता येत नाही ॥13-649॥
                        </p>
                    </div>
                </div>
                <div>
                    <div class="ovi">
                        <p>
                            तरी आतां ययावरी । प्रज्ञेच्या माजघरीं ।<br>पदें साच करीं । निरूपणीं ॥13-650॥
                        </p>
                    </div>
                    <div class="oviartha">
                        <p>
                            तर आता यानंतर तू आपल्या व्याख्यानात बुद्धीचा चांगला विकास करून श्लोकातील पदांचे यथार्थ
                            निरूपण कर. ॥13-650॥
                        </p>
                    </div>
                </div>
            </div>
            <div id="page66" class="page-content">
                <div>
                    <div class="ovi">
                        <p>
                            या संतवाक्यासरिसें । म्हणितलें निवृत्तिदासें ।<br>माझेंही जी ऐसें । मनोगत ॥13-651॥
                        </p>
                    </div>
                    <div class="oviartha">
                        <p>
                            या संतांच्या आज्ञेबरोबर ‘महाराज माझाही हेतु असाच आहे’ असे निवृत्तीचे दास ज्ञानदेव यांनी
                            म्हटले. ॥13-651॥
                        </p>
                    </div>
                </div>
                <div>
                    <div class="ovi">
                        <p>
                            यावरी आतां तुम्हीं । आज्ञापिला स्वामी ।<br>तरी वायां वागू मी । वाढों नेदी ॥13-652॥
                        </p>
                    </div>
                    <div class="oviartha">
                        <p>
                            (माझाही मूळ हेतु असाच होता) यावर महाराज मला तुमचाही तसाच हुकुम झाला तर आता मी व्यर्थ बोलणे
                            वाढू देत नाही. ॥13-652॥
                        </p>
                    </div>
                </div>
                <div>
                    <div class="ovi">
                        <p>
                            एवं इयें अवधारा । ज्ञानलक्षणें अठरा ।<br>श्रीकृष्णें धनुर्धरा । निरूपिली ॥13-653॥
                        </p>
                    </div>
                    <div class="oviartha">
                        <p>
                            याप्रमाणे ज्ञानाची ही अठरा लक्षणे श्रीकृष्णांनी अर्जुनास सांगितली ऐका. ॥13-653॥
                        </p>
                    </div>
                </div>
                <div>
                    <div class="ovi">
                        <p>
                            मग म्हणें या नांवें । ज्ञान एथ जाणावें ।<br>हे स्वमत आणि आघवें । ज्ञानियेही म्हणती ॥13-654॥
                        </p>
                    </div>
                    <div class="oviartha">
                        <p>
                            यानंतर लक्षणांवरून ज्ञान ओळखावे हे माझे स्वत:चे मत आहे आणि सर्व ज्ञानीही असेच म्हणतात असे
                            श्रीकृष्ण म्हणाले. ॥13-654॥
                        </p>
                    </div>
                </div>
                <div>
                    <div class="ovi">
                        <p>
                            करतळावरी वाटोळा । डोलतु देखिजे आंवळा ।<br>तैसें ज्ञान आम्हीं डोळां । दाविलें तुज ॥13-655॥
                        </p>
                    </div>
                    <div class="oviartha">
                        <p>
                            तळहातावर डोलत असलेला आवळा जसा सर्व अंगांनी पूर्णपणे दिसतो त्याप्रमाणे आम्ही तुला डोळ्यांनी
                            स्पष्ट दिसेल असे ज्ञान दाखवले. ॥13-655॥
                        </p>
                    </div>
                </div>
                <div>
                    <div class="ovi">
                        <p>
                            आतां धनंजया महामती । अज्ञान ऐसी वदंती ।<br>तेंही सांगों व्यक्ती । लक्षणेंसीं ॥13-656॥
                        </p>
                    </div>
                    <div class="oviartha">
                        <p>
                            यानंतर विशाल बुद्धीच्या अर्जुना अज्ञान जे म्हणतात तेही स्पष्ट लक्षणांनी सांगतो. ॥13-656॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं ज्ञान फुडें जालिया । अज्ञान जाणवे धनंजया ।<br>जें ज्ञान नव्हे तें अपैसया । अज्ञानचि
                            ॥13-657॥
                        </p>
                    </div>
                    <div class="oviartha">
                        <p>
                            अर्जुना सहज विचार करून पाहिले तर ज्ञान स्पष्ट झाल्यावर अज्ञान जाणता येईल. कारण की जे ज्ञान
                            नाही ते आपोआप (कोणी न सांगता) अज्ञानच आहे. ॥13-657॥
                        </p>
                    </div>
                </div>
                <div>
                    <div class="ovi">
                        <p>
                            पाहें पां दिवसु आघवा सरे । मग रात्रीची वारी उरे ।<br>वांचूनि कांहीं तिसरें । नाहीं जेवीं
                            ॥13-658॥
                        </p>
                    </div>
                    <div class="oviartha">
                        <p>
                            अर्जुना असे पहा की ज्याप्रमाणे सर्व दिवस संपल्यावर मग रात्रीच्या येण्याची पाळी असते याशिवाय
                            तिसरे काही नसते. ॥13-658॥
                        </p>
                    </div>
                </div>
                <div>
                    <div class="ovi">
                        <p>
                            तैसें ज्ञान जेथ नाहीं । तेंचि अज्ञान पाहीं ।<br>तरी सांगों कांहीं कांहीं । चिन्हें तियें
                            ॥13-659॥
                        </p>
                    </div>
                    <div class="oviartha">
                        <p>
                            त्याप्रमाणे जेथे ज्ञान नाही तेच अज्ञान समज. तरी पण ती काही लक्षणे सांगतो ऐक. ॥13-659॥
                        </p>
                    </div>
                </div>
                <div>
                    <div class="ovi">
                        <p>
                            तरी संभावने जिये । जो मानाची वाट पाहे ।<br>सत्कारें होये । तोषु जया ॥13-660॥
                        </p>
                    </div>
                    <div class="oviartha">
                        <p>
                            तरी जो प्रतिष्ठेकरता जगतो जो मानाची वाट पहातो आणि ज्याला सत्काराने संतोष होतो. ॥13-660॥
                        </p>
                    </div>
                </div>
            </div>
            <div id="page67" class="page-content">
                <div>
                    <div class="ovi">
                        <p>
                            गर्वें पर्वताचीं शिखरें । तैसा महत्त्वावरूनि नुतरे ।<br>तयाचिया ठायीं पुरे । अज्ञान आहे
                            ॥13-661॥
                        </p>
                    </div>
                    <div class="oviartha">
                        <p>
                            पर्वताची शिखरे जशी खाली लवत नाहीत तसा जो गर्वाने मोठेपणावरून खाली येत नाही त्याच्या ठिकाणी
                            पुरे अज्ञान आहे असे समज. ॥13-661॥
                        </p>
                    </div>
                </div>
                <div>
                    <div class="ovi">
                        <p>
                            आणि स्वधर्माची मांगळी । बांधे वाचेच्या पिंपळीं ।<br>उभिला जैसा देउळीं । जाणोनि कुंचा
                            ॥13-662॥
                        </p>
                    </div>
                    <div class="oviartha">
                        <p>
                            आणि पिंपळाची मुंज केली म्हणजे त्या पिंपळाला जशी मुंज (मोळाची दोरी) सर्वांना उघड दिसेल अशी
                            बांधतात त्याप्रमाणे जो आपण केलेल्या स्वधर्माची मुंज आपल्या वाचारूपी पिंपळाला बांधतो (म्हणजे
                            आपण केलेला धर्म वाचेने लोकांना सांगतो) अथवा जसे देवळात सर्वांना उघड दिसेल असे मोर्चेल
                            जाणूनबुजून ठेवलेले असते ॥13-662॥
                        </p>
                    </div>
                </div>
                <div>
                    <div class="ovi">
                        <p>
                            घाली विद्येचा पसारा । सूये सुकृताचा डांगोरा ।<br>करी तेतुलें मोहरा । स्फीतीचिया ॥13-663॥
                        </p>
                    </div>
                    <div class="oviartha">
                        <p>
                            विद्येचा पसारा (दुकान) घालतो केलेल्या पुण्यकर्माची दवंडी पिटावतो आणि जेवढे म्हणून काही करतो
                            तेवढ्याचा मोर्चा कीर्तीकडे असतो. ॥13-663॥
                        </p>
                    </div>
                </div>
                <div>
                    <div class="ovi">
                        <p>
                            आंग वरिवरी चर्ची । जनातें अभ्यर्चितां वंची ।<br>तो जाण पां अज्ञानाची । खाणी एथ ॥13-664॥
                        </p>
                    </div>
                    <div class="oviartha">
                        <p>
                            स्वत:च्या अंगाला भस्म गंध वगैरे लोकांना दिसेल अशा तर्‍हेने फासतो व लोक याची पूज्य म्हणून
                            पूजा करत असता हा त्य़ास फसवीत रहातो तो अज्ञानाची खाण आहे असे समज. ॥13-664॥
                        </p>
                    </div>
                </div>
                <div>
                    <div class="ovi">
                        <p>
                            आणि वन्ही वनीं विचरे । तेथ जळती जैसीं जंगमें स्थावरें ।<br>तैसें जयाचेनि आचारें । जगा दुःख
                            ॥13-665॥
                        </p>
                    </div>
                    <div class="oviartha">
                        <p>
                            आणि ज्याप्रमाणे रानास वणवा लागला म्हणजे वृक्ष प्राणी वगैरे सर्व पदार्थ जळतात त्याप्रमाणे
                            ज्याच्या वागणुकीने सर्व जगास दु:ख होते ॥13-665॥
                        </p>
                    </div>
                </div>
                <div>
                    <div class="ovi">
                        <p>
                            कौतुकें जें जें जल्पे । तें साबळाहूनि तीख रुपे ।<br>विषाहूनि संकल्पें । मारकु जो ॥13-666॥
                        </p>
                    </div>
                    <div class="oviartha">
                        <p>
                            आणि जो सहज जे बोलेल ते भाल्यापेक्षा जास्त तीक्ष्ण टोचते व जो संकल्पाने विषापेक्षा जास्त घात
                            करणारा असतो ॥13-666॥
                        </p>
                    </div>
                </div>
                <div>
                    <div class="ovi">
                        <p>
                            तयातें बहु अज्ञान । तोचि अज्ञानाचें निधान ।<br>हिंसेसि आयतन । जयाचें जिणें ॥13-667॥
                        </p>
                    </div>
                    <div class="oviartha">
                        <p>
                            आणि ज्याचे वागणे हिंसेचे घरच असते त्याच्याजवळ फार अज्ञान आहे (इतकेच नव्हे) तर तोच अज्ञानाचा
                            खजिना आहे. ॥13-667॥
                        </p>
                    </div>
                </div>
                <div>
                    <div class="ovi">
                        <p>
                            आणि फुंकें भाता फुगे । रेचिलिया सवेंचि उफगे ।<br>तैसा संयोगवियोगें । चढे वोहटे ॥13-668॥
                        </p>
                    </div>
                    <div class="oviartha">
                        <p>
                            जसा भाता फुंकल्याने फुगतो व त्यातील वारा सोडल्याने तो लागलीच रिकामा पडतो (संकोचित होतो)
                            त्याप्रमाणे जो इच्छित वस्तूच्या लाभाने अथवा हानीने हर्षित व दु:खी होतो ॥13-668॥
                        </p>
                    </div>
                </div>
                <div>
                    <div class="ovi">
                        <p>
                            पडली वारयाचिया वळसा । धुळी चढे आकाशा ।<br>हरिखा वळघे तैसा । स्तुतीवेळे ॥13-669॥
                        </p>
                    </div>
                    <div class="oviartha">
                        <p>
                            वार्‍याच्या भोवर्‍यात धूळ सापडली असता ती जशी वर आकाशाकडे चढते तसा स्तुतीच्या वेळी आनंदाने
                            चढून जातो. ॥13-669॥
                        </p>
                    </div>
                </div>
                <div>
                    <div class="ovi">
                        <p>
                            निंदा मोटकी आइके । आणि कपाळ धरूनि ठाके ।<br>थेंबें विरे वारोनि शोखे । चिखलु जैसा ॥13-670॥
                        </p>
                    </div>
                    <div class="oviartha">
                        <p>
                            जराशी निंदा ऐकली की कपाळ धरून रहातो व जसा चिखल पाण्याच्या एका थेंबाने विरघळतो व थोड्याशा
                            वार्‍याने तो वाळतो; ॥13-670॥
                        </p>
                    </div>
                </div>
            </div>
            <div id="page68" class="page-content">
                <div>
                    <div class="ovi">
                        <p>
                            तैसा मानापमानीं होये । जो कोण्हीचि उर्मी न साहे ।<br>तयाच्या ठायीं आहे । अज्ञान पुरें
                            ॥13-671॥
                        </p>
                    </div>
                    <div class="oviartha">
                        <p>
                            त्याप्रमाणे मानाने व अपमानाने ज्याची स्थिती होते व ज्याला कोणात्याही प्रकारचा वेग सहन होत
                            नाही त्याच्या ठिकाणी पूर्ण अज्ञान आहे. ॥13-671॥
                        </p>
                    </div>
                </div>
                <div>
                    <div class="ovi">
                        <p>
                            आणि जयाचिया मनीं गांठी । वरिवरी मोकळी वाचा दिठी ।<br>आंगें मिळे जीवें पाठीं । भलतया दे
                            ॥13-672॥
                        </p>
                    </div>
                    <div class="oviartha">
                        <p>
                            आणि ज्याच्या मनामधे गाठ असते (आपल्या मनातील गोष्ट दुसर्‍यास कधीही कळू देत नाही) ज्याचे बोलणे
                            व पहाणे वरून मोकळ्या मनाचे असते व तो वाटेल त्याच्याशी शरीराने मिळतो पण मनाने मात्र त्यास
                            तोंडघशी पाडतो ॥13-672॥
                        </p>
                    </div>
                </div>
                <div>
                    <div class="ovi">
                        <p>
                            व्याधाचे चारा घालणें । तैसें प्रांजळ जोगावणें ।<br>चांगाचीं अंतःकरणें । विरु करी ॥13-673॥
                        </p>
                    </div>
                    <div class="oviartha">
                        <p>
                            पारध्याचे जनावरास चारा घालणे हे जसे असते (वरून पहाणारास प्रामाणिक व सरळपणाचे दिसते पण
                            त्याच्या मनात घात करण्याचा हेतू असतो) त्याप्रमाणे सरळ ज्याचे दुसर्‍यास पोसणे अथवा सांभाळणे
                            असते (पण ते केवळ त्या पोसले जाणार्‍या माणसाच्या घाताकरताच असते) व जो चांगल्या माणसाची
                            अंत:करणे विरुद्ध करतो ॥13-673॥
                        </p>
                    </div>
                </div>
                <div>
                    <div class="ovi">
                        <p>
                            गार शेवाळें गुंडाळली । कां निंबोळी जैसी पिकली ।<br>तैसी जयाची भली । बाह्य क्रिया ॥13-674॥
                        </p>
                    </div>
                    <div class="oviartha">
                        <p>
                            शेवाळाने आच्छादलेली गारगोटी जशी वरून सुंदर दिसते अथवा पिकलेली लिंबोणी जशी वरून सुंदर दिसते
                            (परंतु आत कडू असते) तसे ज्याचे बाह्य आचरण दिसण्यात चांगले असते ॥13-674॥
                        </p>
                    </div>
                </div>
                <div>
                    <div class="ovi">
                        <p>
                            अज्ञान तयाचिया ठायीं । ठेविलें असे पाहीं ।<br>याबोला आन नाहीं । सत्य मानीं ॥13-675॥
                        </p>
                    </div>
                    <div class="oviartha">
                        <p>
                            त्याच्या ठिकाणी अज्ञान ठेवलेले आहे असे समज यात अन्यथा नाही हे खरे मान. ॥13-675॥
                        </p>
                    </div>
                </div>
                <div>
                    <div class="ovi">
                        <p>
                            आणि गुरुकुळीं लाजे । जो गुरुभक्ती उभजे ।<br>विद्या घेऊनि माजे । गुरूसींचि जो ॥13-676॥
                        </p>
                    </div>
                    <div class="oviartha">
                        <p>
                            आणि गुरुकुळी ज्याला लाज वाटते जो गुरुभक्तीला कंटाळतो व गुरूपासून विद्या शिकून गुरूवरच उलटतो
                            ॥13-676॥
                        </p>
                    </div>
                </div>
                <div>
                    <div class="ovi">
                        <p>
                            तयाचें नाम घेणें । तें वाचे शूद्रान्न होणें ।<br>परी घडलें लक्षणें । बोलतां इयें ॥13-677॥
                        </p>
                    </div>
                    <div class="oviartha">
                        <p>
                            त्या अभक्ताचे नाव घेणे हे ब्राह्मणाच्या जिव्हेला शुद्राच्या अन्नाच्या स्पर्शाप्रमाणे आहे. पण
                            काय करावे ? अज्ञानाची लक्षणे सांगतांना त्या अभक्ताचे नाव घेणे भाग पडले. ॥13-677॥
                        </p>
                    </div>
                </div>
                <div>
                    <div class="ovi">
                        <p>
                            आता गुरुभक्तांचें नांव घेवों । तेणें वाचेसि प्रायश्चित देवों ।<br>गुरुसेवका नांव पावों ।
                            सूर्यु जैसा ॥13-678॥
                        </p>
                    </div>
                    <div class="oviartha">
                        <p>
                            म्हणून आता गुरूच्या भक्ताचे नामस्मरण करू व त्यायोगाने वाचेस प्रायश्चित्त देऊ. गुरुभक्ताचे
                            नाव म्हणजे जणूकाय सूर्यच आहे असे समजा. ॥13-678॥
                        </p>
                    </div>
                </div>
                <div>
                    <div class="ovi">
                        <p>
                            येतुलेनि पांगु पापाचा । निस्तरेल हे वाचा ।<br>जो गुरुतल्पगाचा । नामीं आला ॥13-679॥
                        </p>
                    </div>
                    <div class="oviartha">
                        <p>
                            एवढ्याने (गुरुभक्ताचे नाव घेतल्याने) ती वाचा गुरुविषयी मात्रागमनी असणाराचे नाव घेण्याच्या
                            पापामुळे जो हीनपणा झाला तो घालवील ॥13-679॥
                        </p>
                    </div>
                </div>
                <div>
                    <div class="ovi">
                        <p>
                            हा ठायवरी । तया नामाचें भय हरी ।<br>मग म्हणे अवधारीं । आणिकें चिन्हें ॥13-680॥
                        </p>
                    </div>
                    <div class="oviartha">
                        <p>
                            गुरुभक्ताच्या नावाच्या उच्चार) येथपर्यंत अभक्ताच्या नामोच्चरणाचे भय (दोष) हरण करतो मग आणखी
                            (अज्ञानाची) चिन्हे ऐक असे देव म्हणाले. ॥13-680॥
                        </p>
                    </div>
                </div>
            </div>
            <div id="page69" class="page-content">
                <div>
                    <div class="ovi">
                        <p>
                            तरि आंगें कर्में ढिला । जो मनें विकल्पें भरला ।<br>अडवींचा अवगळला । कुहा जैसा ॥13-681॥
                        </p>
                    </div>
                    <div class="oviartha">
                        <p>
                            तरी तो शरीराने कर्म करण्याविषयी आळशी असतो ज्याचे मन विकल्पाने भरलेले असते तो म्हणजे रानातील
                            त्याज्य म्हणून टाकलेला आडच होय. ॥13-681॥
                        </p>
                    </div>
                </div>
                <div>
                    <div class="ovi">
                        <p>
                            तया तोंडीं कांटिवडे । आंतु नुसधीं हाडें ।<br>अशुचि तेणें पाडें । सबाह्य जो ॥13-682॥
                        </p>
                    </div>
                    <div class="oviartha">
                        <p>
                            त्या रानातील आडाच्या तोंडावर काटे वगैरे घाण पडलेली असते आणि आत फक्त हाडे असतात (पाणी नसते).
                            त्या आडाप्रमाणे जो आतबाहेर अमंगल असतो. ॥13-682॥
                        </p>
                    </div>
                </div>
                <div>
                    <div class="ovi">
                        <p>
                            जैसें पोटालागीं सुणें । उघडें झांकलें न म्हणे ।<br>तैसें आपलें परावें नेणे । द्रव्यालागीं
                            ॥13-683॥
                        </p>
                    </div>
                    <div class="oviartha">
                        <p>
                            ज्याप्रमाणे कुत्रे पोटाला अन्न मिळण्याकरता एखादा पदार्थ झाकलेला आहे की उघडा आहे हा विचार
                            करीत नाही त्याप्रमाणे द्रव्याकरता जो आपले व परके अशी निवड जाणत नाही ॥13-683॥
                        </p>
                    </div>
                </div>
                <div>
                    <div class="ovi">
                        <p>
                            इया ग्रामसिंहाचिया ठायीं । जैसा मिळणी ठावो अठावो नाहीं ।<br>तैसा स्त्रीविषयीं कांहीं ।
                            विचारीना ॥13-684॥
                        </p>
                    </div>
                    <div class="oviartha">
                        <p>
                            या कुत्र्याच्या ठिकाणी ज्याप्रमाणे कुत्रीच्या संगाला योग्य किंवा अयोग्य जागा याचा विचार नसतो
                            त्याप्रमाणे स्त्रीसंगाविषयी जो काही विचार करत नाही ॥13-684॥
                        </p>
                    </div>
                </div>
                <div>
                    <div class="ovi">
                        <p>
                            कर्माचा वेळु चुके । कां नित्य नैमित्तिक ठाके ।<br>तें जया न दुखे । जीवामाजीं ॥13-685॥
                        </p>
                    </div>
                    <div class="oviartha">
                        <p>
                            विहित कर्मे करण्याची वेळ चुकली अथवा नित्य नैमित्तिक कर्मे राहिली तर त्याचे ज्याला मनात दु:ख
                            वाटत नाही ॥13-685॥
                        </p>
                    </div>
                </div>
                <div>
                    <div class="ovi">
                        <p>
                            पापी जो निसुगु । पुण्याविषयीं अतिनिलागु ।<br>जयाचिया मनीं वेगु । विकल्पाचा ॥13-686॥
                        </p>
                    </div>
                    <div class="oviartha">
                        <p>
                            पाप करण्यास ज्याला काही लाज वाटत नाही आणि पुण्याविषयी जो अतिशय नि:संग बनलेला असतो व ज्याच्या
                            मनात विकल्पाचे वारे भरलेले असते ॥13-686॥
                        </p>
                    </div>
                </div>
                <div>
                    <div class="ovi">
                        <p>
                            तो जाण निखिळा । अज्ञानाचा पुतळा ।<br>जो बांधोनि असे डोळां । वित्ताशेतें ॥13-687॥
                        </p>
                    </div>
                    <div class="oviartha">
                        <p>
                            जो आपल्या डोळ्यांपुढे धनाच्या इच्छेस कायम करून चालतो तो एकरस अज्ञानाचा पुतळा आहे असे समज.
                            ॥13-687॥
                        </p>
                    </div>
                </div>
                <div>
                    <div class="ovi">
                        <p>
                            आणि स्वार्थें अळुमाळें । जो धैर्यापासोनि चळे ।<br>जैसें तृणबीज ढळे । मुंगियेचेनी ॥13-688॥
                        </p>
                    </div>
                    <div class="oviartha">
                        <p>
                            आणि ज्याप्रमाणे गवताचे बीज मुंगीच्या धक्क्याने आपली जागा सोडते त्याप्रमाणे थोड्याशा
                            स्वार्थाकरता जो केलेल्या निश्चयापासून ढळतो ॥13-688॥
                        </p>
                    </div>
                </div>
                <div>
                    <div class="ovi">
                        <p>
                            पावो सूदलिया सवें । जैसें थिल्लर कालवे ।<br>तैसा भयाचेनि नांवें । गजबजे जो ॥13-689॥
                        </p>
                    </div>
                    <div class="oviartha">
                        <p>
                            डबक्यात पाय घातल्याबरोबर जसे डबक्यातील पाणी गढूळ होते त्याप्रमाणे भयाचे नाव ऐकल्याबरोबर जो
                            घाबरून जातो ॥13-689॥
                        </p>
                    </div>
                </div>
                <div>
                    <div class="ovi">
                        <p>
                            मनोरथांचिया धारसा । वाहणें जयाचिया मानसा ।<br>पूरीं पडिला जैसा । दुधिया पाहीं ॥13-690॥
                        </p>
                    </div>
                    <div class="oviartha">
                        <p>
                            वायूच्या वेगाने धूर जसा दिशेच्या अंतापर्यंत पसरतो त्याप्रमाणे दु:खाची बातमी ऐकल्याबरोबर
                            ज्याचे मन दु:खाने पुरे व्यापले जाते ॥13-690॥
                        </p>
                    </div>
                </div>
            </div>
            <div id="page70" class="page-content">
                <div>
                    <div class="ovi">
                        <p>
                            वायूचेनि सावायें । धू दिगंतरा जाये ।<br>दुःखवार्ता होये । तसें जया ॥13-691॥
                        </p>
                    </div>
                    <div class="oviartha">
                        <p>
                            पुरात पडलेला भोपळा जसा पाण्याच्या ओघाबरोबर हवा तिकडे वहात जातो त्याप्रमाणे मनोरथांच्या
                            ओघाबरोबर ज्याचे मन भटकत असते असे समज. ॥13-691॥
                        </p>
                    </div>
                </div>
                <div>
                    <div class="ovi">
                        <p>
                            वाउधणाचिया परी । जो आश्रो कहींचि न धरी ।<br>क्षेत्रीं तीर्थीं पुरीं । थारों नेणे ॥13-692॥
                        </p>
                    </div>
                    <div class="oviartha">
                        <p>
                            वावटळीप्रमाणे जो कोठे स्थिर रहात नाही व जो क्षेत्रात तीर्थांचे ठिकाणी अथवा सप्तपुर्‍यांपकी
                            कोण्या एका पुरीत कायम रहाण्याचे जाणत नाही ॥13-692॥
                        </p>
                    </div>
                </div>
                <div>
                    <div class="ovi">
                        <p>
                            कां मातलिया सरडा । पुढती बुडुख पुढती शेंडा ।<br>हिंडणवारा कोरडा । तैसा जया ॥13-693॥
                        </p>
                    </div>
                    <div class="oviartha">
                        <p>
                            माजलेला सरडा जसा झाडाच्या बुंध्यापासून शेंड्यापर्यंत व पुन्हा शेंड्यापासून बुडापर्यंत
                            रिकाम्या खेपा घालतो त्याप्रमाणे ज्याचे भटकणे निरर्थक असते. ॥13-693॥
                        </p>
                    </div>
                </div>
                <div>
                    <div class="ovi">
                        <p>
                            जैसा रोविल्याविणें । रांजणु थारों नेणे ।<br>तैसा पडे तैं राहणें । एर्‍हवीं हिंडे ॥13-694॥
                        </p>
                    </div>
                    <div class="oviartha">
                        <p>
                            ज्याप्रमाणे रांजण जमिनीत रोवल्याशिवाय बसावयाचे जाणत नाही त्याप्रमाणे अज्ञानी पुरुष पडेल तरच
                            तो एके ठिकाणी राहील नाहीतर तो सारखा हिंडतो. ॥13-694॥
                        </p>
                    </div>
                </div>
                <div>
                    <div class="ovi">
                        <p>
                            तयाच्या ठायीं उदंड । अज्ञान असे वितंड ।<br>जो चांचल्यें भावंड । मर्कटाचें ॥13-695॥
                        </p>
                    </div>
                    <div class="oviartha">
                        <p>
                            जो चंचलपणाने माकडाचे भावंड आहे त्याच्या ठिकाणी मोठे अज्ञान पुष्कळ आहे. ॥13-695॥
                        </p>
                    </div>
                </div>
                <div>
                    <div class="ovi">
                        <p>
                            आणि पैं गा धनुर्धरा । जयाचिया अंतरा ।<br>नाहीं वोढावारा । संयमाचा ॥13-696॥
                        </p>
                    </div>
                    <div class="oviartha">
                        <p>
                            आणि अर्जुना ज्याच्या मनाला निग्रहाचा धरबंध नाही ॥13-696॥
                        </p>
                    </div>
                </div>
                <div>
                    <div class="ovi">
                        <p>
                            लेंडिये आला लोंढा । न मनी वाळुवेचा वरवंडा ।<br>तैसा निषेधाचिया तोंडा । बिहेना जो ॥13-697॥
                        </p>
                    </div>
                    <div class="oviartha">
                        <p>
                            ओहोळाला पूर आला असता तो लोंढा जसा वाळूच्या बांधाला जुमानत नाही तसा जो निषिद्ध कर्माला तोंड
                            देण्य़ास भीत नाही ॥13-697॥
                        </p>
                    </div>
                </div>
                <div>
                    <div class="ovi">
                        <p>
                            व्रतातें आड मोडी । स्वधर्मु पायें वोलांडी ।<br>नियमाची आस तोडी । जयाची क्रिया ॥13-698॥
                        </p>
                    </div>
                    <div class="oviartha">
                        <p>
                            व्रतांना मध्येच मोडतो स्वधर्माला लाथेने झुगारतो व ज्याच्या कर्म करण्यात नियमाने वागण्याची
                            आशाच रहात नाही ॥13-698॥
                        </p>
                    </div>
                </div>
                <div>
                    <div class="ovi">
                        <p>
                            नाहीं पापाचा कंटाळा । नेणें पुण्याचा जिव्हाळा ।<br>लाजेचा पेंडवळा । खाणोनि घाली ॥13-699॥
                        </p>
                    </div>
                    <div class="oviartha">
                        <p>
                            ज्याला पापाचा कंटाळा नाही जो पुण्याला आश्रय देत नाही व लाजेची मर्यादा समूळ खणून टाकतो
                            ॥13-699॥
                        </p>
                    </div>
                </div>
                <div>
                    <div class="ovi">
                        <p>
                            कुळेंसीं जो पाठमोरा । वेदाज्ञेसीं दुर्‍हा ।<br>कृत्याकृत्यव्यापारा । निवाडु नेणे ॥13-700॥
                        </p>
                    </div>
                    <div class="oviartha">
                        <p>
                            जो आपल्या कुळातील आचार मानत नाही जो वेदाची आज्ञा एकीकडे ठेवतो व करण्यास योग्य कर्म कोणते व न
                            करण्यास कर्म कोणते यातील निवड जो जाणत नाही ॥13-700॥
                        </p>
                    </div>
                </div>
            </div>

            <div id="page71" class="page-content">
                <div>
                    <div class="ovi">
                        <p>
                            वसू जैसा मोकाटु । वारा जैसा अफाटु ।<br>फुटला जैसा पाटु । निर्जनीं ॥13-701॥
                        </p>
                    </div>
                    <div class="oviartha">
                        <p>
                            सोडलेला पोळ जसा पाहिजे तिकडे मोकळा हिंडत असतो किंवा वारा जसा अफाट (पाहिजे तिकडे वहात असतो
                            अथवा अरण्यात पाण्याचा फुटलेला पाट जसा पाहिजे तिकडे वहात असतो ॥13-701॥
                        </p>
                    </div>
                </div>
                <div>
                    <div class="ovi">
                        <p>
                            आंधळें हातिरूं मातलें । कां डोंगरीं जैसें पेटलें ।<br>तैसें विषयीं सुटलें । चित्त जयाचें
                            ॥13-702॥
                        </p>
                    </div>
                    <div class="oviartha">
                        <p>
                            आंधळा हत्ती माजला असता तो जसा वाटेल तिकडे हिंडतो अथवा डोंगरावर पेटलेला वणवा जसा वाटेल तिकडे
                            चेतत जातो त्याप्रमाणे ज्याचे चित्त विषयांच्या ठिकाणी वाटेल तिकडे भटकत असते ॥13-702॥
                        </p>
                    </div>
                </div>
                <div>
                    <div class="ovi">
                        <p>
                            पैं उबधडां काय न पडे । मोकाटु कोणां नातुडे ।<br>ग्रामद्वारींचे आडें । नोलांडी कोण ॥13-703॥
                        </p>
                    </div>
                    <div class="oviartha">
                        <p>
                            पण उघड्यावर काय काय पडत नाही ? मोकळे सुटलेले जनावर कोणास सापडत नाही ? गावच्या वेशीचा उंबरा
                            कोण ओलांडत नाही ? ॥13-703॥
                        </p>
                    </div>
                </div>
                <div>
                    <div class="ovi">
                        <p>
                            जैसें सत्रीं अन्न जालें । कीं सामान्या बीक आलें ।<br>वाणसियेचें उभलें । कोण न रिगे ?
                            ॥13-704॥
                        </p>
                    </div>
                    <div class="oviartha">
                        <p>
                            ज्याप्रमाणे सत्रातील अन्न असते (ते वाटेल त्याला मिळते) किंवा सामान्य मनुष्यास एखादा अधिकार
                            प्राप्त झाला असता तो काय करणार नाही ? अथवा वेश्येच्या उंबर्‍याचे आत कोण प्रवेश करणार नाही ?
                            ॥13-704॥
                        </p>
                    </div>
                </div>
                <div>
                    <div class="ovi">
                        <p>
                            तैसें जयाचें अंतःकरण । तयाच्या ठायीं संपूर्ण ।<br>अज्ञानाची जाण । ऋद्धि आहे ॥13-705॥
                        </p>
                    </div>
                    <div class="oviartha">
                        <p>
                            त्याचप्रमाणे ज्याचे अंत:करण असते (म्हणजे वरील उदाहरणाप्रमाणे जे बर्‍या-वाईट कल्पनांनी
                            व्यापले जाते) त्या पुरुषाचे ठिकाणी अज्ञानाची पूर्ण भरभराट आहे ॥13-705॥
                        </p>
                    </div>
                </div>
                <div>
                    <div class="ovi">
                        <p>
                            आणि विषयांची गोडी । जो जीतु मेला न संडी ।<br>स्वर्गींही खावया जोडी । येथूनिची ॥13-706॥
                        </p>
                    </div>
                    <div class="oviartha">
                        <p>
                            आणि जिवंत अथवा मेला असला तरी जो विषयांवरील प्रेम सोडीत नाही व मेल्यानंतरही स्वर्गातही खावयास
                            (भोगावयास) मिळावे म्हणून जो येथूनच सामुग्री (सकाम कर्मे) करून ठेवतो ॥13-706॥
                        </p>
                    </div>
                </div>
                <div>
                    <div class="ovi">
                        <p>
                            जो अखंड भोगा जचे । जया व्यसन काम्यक्रियेचें ।<br>मुख देखोनि विरक्ताचें । सचैल करी ॥13-707॥
                        </p>
                    </div>
                    <div class="oviartha">
                        <p>
                            जो भोगाकरता एकसारखा कष्ट करतो आणि ज्याला काम्यकर्म करण्याचे व्यसन असते व जो विरक्त पुरुषाचे
                            मुख पाहून कपडे वगैरेसह स्नान करतो ॥13-707॥
                        </p>
                    </div>
                </div>
                <div>
                    <div class="ovi">
                        <p>
                            विषो शिणोनि जाये । परि न शिणे सावधु नोहे ।<br>कुहीला हातीं खाये । कोढी जैसा ॥13-708॥
                        </p>
                    </div>
                    <div class="oviartha">
                        <p>
                            विषय त्रासून जातो परंतु हा विषय सेवन करणारा अज्ञानी पुरुष त्रासत नाही व सावधही होत नाही. तो
                            कसा तर जसा कोडी पुरूष सडलेल्या हातांनी खातो पण त्याला जशी कुजलेल्या हाताची किळस येत नाही
                            ॥13-708॥
                        </p>
                    </div>
                </div>
                <div>
                    <div class="ovi">
                        <p>
                            खरी टेंकों नेदी उडे । लातौनि फोडी नाकाडें ।<br>तर्‍ही जेवीं न काढे । माघौता खरु ॥13-709॥
                        </p>
                    </div>
                    <div class="oviartha">
                        <p>
                            ज्याप्रमाणे गाढवाला गाढवी आपल्या आंगास स्पर्श करू देत नाही व गाढव तिच्या जवळ आला असता ती
                            त्यास उलट लाथा मारून त्याचे नाकाड फोडते तरी पण तो गाढव मागे हटत नाही. ॥13-709॥
                        </p>
                    </div>
                </div>
                <div>
                    <div class="ovi">
                        <p>
                            तैसा जो विषयांलागीं । उडी घाली जळतिये आगीं ।<br>व्यसनाची आंगीं । लेणीं मिरवी ॥13-710॥
                        </p>
                    </div>
                    <div class="oviartha">
                        <p>
                            जो विषयाकरता जळत्या आगीत उडी घालतो व आपले व्यसन हे दूषण नसून भूषणच आहे म्हणून मिरवतो.
                            ॥13-710॥
                        </p>
                    </div>
                </div>
            </div>

            <div id="page72" class="page-content">
                <div>
                    <div class="ovi">
                        <p>
                            फुटोनि पडे तंव । मृग वाढवी हांव ।<br>परी न म्हणे ते माव । रोहिणीची ॥13-711॥
                        </p>
                    </div>
                    <div class="oviartha">
                        <p>
                            हरण हा पिण्याची तीव्र इच्छा इतकी वाढवतो की तो मृगजळाच्या मागे लागून उर फुटून पडला तरी
                            मृगजळाची हाव सोडत नाही व असे म्हणत नाही की मृगजल ही जलाची भ्रांती आहे. ॥13-711॥
                        </p>
                    </div>
                </div>
                <div>
                    <div class="ovi">
                        <p>
                            तैसा जन्मोनि मृत्यूवरी । विषयीं त्रासितां बहुतीं परीं ।<br>तर्‍ही त्रासु नेघे धरी । अधिक
                            प्रेम ॥13-712॥
                        </p>
                    </div>
                    <div class="oviartha">
                        <p>
                            त्याप्रमाणे जन्मापासून मरेपर्यंत विषयांनी जरी अनेक प्रकारांनी त्यास त्रास दिला तरी तो कंटाळत
                            नाही तर उलट विषयांच्या ठिकाणी अधिकच प्रेम धरतो. ॥13-712॥
                        </p>
                    </div>
                </div>
                <div>
                    <div class="ovi">
                        <p>
                            पहिलिये बाळदशे । आई बा हेंचि पिसें ।<br>तें सरे मग स्त्रीमांसें । भुलोनि ठाके ॥13-713॥
                        </p>
                    </div>
                    <div class="oviartha">
                        <p>
                            पहिल्या प्रथमच्या बाळपणात आई बाबा असे आईबापाचे वेड असते ते संपते मग तारुण्यात स्त्रीच्या
                            देहाने वेडा होतो. ॥13-713॥
                        </p>
                    </div>
                </div>
                <div>
                    <div class="ovi">
                        <p>
                            मग स्त्री भोगितां थावों । वृद्धाप्य लागे येवों ।<br>तेव्हां तोचि प्रेमभावो । बाळकांसि आणी
                            ॥13-714॥
                        </p>
                    </div>
                    <div class="oviartha">
                        <p>
                            मग तारुण्याच्या भरात स्त्री भोगीत असतांना म्हातारपण येऊ लागते त्यावेळी तेच स्त्रीवरील प्रेम
                            मुलाबाळांवर आणून ठेवतो. ॥13-714॥
                        </p>
                    </div>
                </div>
                <div>
                    <div class="ovi">
                        <p>
                            आंधळें व्यालें जैसें । तैसा बाळें परिवसे ।<br>परि जीवें मरे तों न त्रासे । विषयांसि जो
                            ॥13-715॥
                        </p>
                    </div>
                    <div class="oviartha">
                        <p>
                            एखाद्या आंधळ्या मुलास जन्म दिला की त्याची आई जशी आपल्या तान्ह्या मुलास विसंबत नाही तसे जो
                            आपल्या मुलाबाळास धरून रहातो आणि महाराज मरतो परंतु विषयांविषयी त्यास वीट येत नाही ॥13-715॥
                        </p>
                    </div>
                </div>
                <div>
                    <div class="ovi">
                        <p>
                            जाण तयाच्या ठायीं । अज्ञानासि पारु नाहीं ।<br>आतां आणीक कांहीं । चिन्हें सांगों ॥13-716॥
                        </p>
                    </div>
                    <div class="oviartha">
                        <p>
                            त्याच्या ठिकाणी अज्ञानाला अंत नाही असे समज. आता (अज्ञानाची) आणखी काही लक्षणे सांगतो.
                            ॥13-716॥
                        </p>
                    </div>
                </div>
                <div>
                    <div class="ovi">
                        <p>
                            तरि देह हाचि आत्मा । ऐसेया जो मनोधर्मा ।<br>वळघोनियां कर्मा । आरंभु करी ॥13-717॥
                        </p>
                    </div>
                    <div class="oviartha">
                        <p>
                            तर देह हाच आत्मा आहे. (देहच मी आहे) अशा मानाच्या समजुतीवर स्वार होऊन जो कर्म करण्य़ास प्रारंभ
                            करतो ॥13-717॥
                        </p>
                    </div>
                </div>
                <div>
                    <div class="ovi">
                        <p>
                            आणि उणें कां पुरें । जें जें कांहीं आचरे ।<br>तयाचेनि आविष्करें । कुंथों लागे ॥13-718॥
                        </p>
                    </div>
                    <div class="oviartha">
                        <p>
                            आणि त्याच्या हातून जे जे काही पूर्ण किंवा अपूर्ण कर्म घडते त्यामधे तो पूर्ण झालेल्या कर्माने
                            गर्वाने फुगतो व अपूर्ण झालेल्या कर्माने खंती करतो. ॥13-718॥
                        </p>
                    </div>
                </div>
                <div>
                    <div class="ovi">
                        <p>
                            डोईये ठेविलेनि भोजें । देवलविसें जेवीं फुंजे ।<br>तैसा विद्यावयसा माजे । उताणा चाले ॥13-719॥
                        </p>
                    </div>
                    <div class="oviartha">
                        <p>
                            बाधेने घेरलेल्या एखाद्याने मंत्रतंत्र करणाराच्या डोक्यावर सर्व जबाबदारी ठेवल्यावर तो
                            मंत्रतंत्र करणाराच्या डोक्यावर सर्व जबाबदारी ठेवल्यावर तो मंत्रतंत्र करणारा जसा आनंदाने
                            फुगून जातो त्याप्रमाणे जो विद्येने व तारुण्याने मस्त होऊन छाती काढून चालतो ॥13-719॥
                        </p>
                    </div>
                </div>
                <div>
                    <div class="ovi">
                        <p>
                            म्हणे मीचि एकु आथी । माझ्यांचि घरीं संपत्ती ।<br>माझी आचरती रीती । कोणा आहे ॥13-720॥
                        </p>
                    </div>
                    <div class="oviartha">
                        <p>
                            तो म्हणतो जगात काय तो एक मीच (महत्वाचा मनुष्य) आहे माझ्याच घरी सर्व संपत्ति आहे व माझी
                            वागण्याची पद्धत दुसर्‍या कोणाला आहे ? ॥13-720॥
                        </p>
                    </div>
                </div>
            </div>


            <div id="page73" class="page-content">
                <div>
                    <div class="ovi">
                        <p>
                            नाहीं माझेनि पाडें वाडु । मी सर्वज्ञ एकचि रूढु ।<br>ऐसा गर्वतुष्टीगंडु । घेऊनि ठाके ॥13-721॥
                        </p>
                    </div>
                    <div class="oviartha">
                        <p>
                            माझ्यासारखा कोणी मोठा नाही. प्रसिद्ध असा सर्वज्ञ काय तो मीच एक आहे. अशा गर्वाने संतुष्ट
                            झालेला ताठ होऊन रहातो. ॥13-721॥
                        </p>
                    </div>
                </div>
                <div>
                    <div class="ovi">
                        <p>
                            व्याधि लागलिया माणुसा । नयेचि भोग दाऊं जैसा ।<br>निकें न साहे जो तैसा । पुढिलांचें ॥13-722॥
                        </p>
                    </div>
                    <div class="oviartha">
                        <p>
                            रोग झालेल्या माणसाला विषय दाखवू नयेत (दाखवल्यास जशी त्याची तळमळ होते) त्याप्रमाणे जो लोकांचे
                            बरे सहन करत नाही ॥13-722॥
                        </p>
                    </div>
                </div>
                <div>
                    <div class="ovi">
                        <p>
                            पैं गुण तेतुला खाय । स्नेह कीं जाळितु जाय ।<br>जेथ ठेविजे तेथ होय । मसी ऐसें ॥13-723॥
                        </p>
                    </div>
                    <div class="oviartha">
                        <p>
                            परंतु (जसा एखादा दिवा) वात तेवढी खातो तेल जाळून टाकतो व जेथे ठेवावा तेथे काजळासारखे काळे
                            करतो. ॥13-723॥
                        </p>
                    </div>
                </div>
                <div>
                    <div class="ovi">
                        <p>
                            जीवनें शिंपिला तिडपिडी । विजिला प्राण सांडीं ।<br>लागला तरी काडी । उरों नेदी ॥13-724॥
                        </p>
                    </div>
                    <div class="oviartha">
                        <p>
                            पाणी शिंपडल्याने तडतड करतो वारा लागला तर विझून जातो. एखाद्या ठिकाणी लागला तर सर्व जाळून
                            टाकतो एक काडी उरू देत नाही. ॥13-724॥
                        </p>
                    </div>
                </div>
                <div>
                    <div class="ovi">
                        <p>
                            आळुमाळ प्रकाशु करी । तेतुलेनीच उबारा धरी ।<br>तैसिया दीपाचि परी । सुविद्यु जो ॥13-725॥
                        </p>
                    </div>
                    <div class="oviartha">
                        <p>
                            थोडकासा प्रकश करतो व तेवढ्याने उष्णता वाढवतो त्या दिव्याप्रमाणे जो विद्वान असतो (म्हणजे
                            ज्याला ज्ञान थोडे असते पण अवगुण बरेच असतात) ॥13-725॥
                        </p>
                    </div>
                </div>
                <div>
                    <div class="ovi">
                        <p>
                            औषधाचेनि नांवें अमृतें । जैसा नवज्वरु आंबुथे ।<br>कां विषचि होऊनि परतें । सर्पा दूध ॥13-726॥
                        </p>
                    </div>
                    <div class="oviartha">
                        <p>
                            नवज्वर झालेल्या माणसाला औषध म्हणून दूध दिले असता तो नवज्वर जसा वाढतो अथवा सर्पाला दूध पाजले
                            असता ते जसे विष होऊन उलटते ॥13-726॥
                        </p>
                    </div>
                </div>
                <div>
                    <div class="ovi">
                        <p>
                            तैसा सद्गुणीं मत्सरु । व्युत्पत्ती अहंकारु ।<br>तपोज्ञानें अपारु । ताठा चढे ॥13-727॥
                        </p>
                    </div>
                    <div class="oviartha">
                        <p>
                            त्याप्रमाणे चांगल्या गुणांविषयी जो मत्सर असतो विद्वत्तेचा ज्याला अहंकार असतो आणि तपाने व
                            ज्ञानाने ज्याला अमर्याद गर्व चढतो ॥13-727॥
                        </p>
                    </div>
                </div>
                <div>
                    <div class="ovi">
                        <p>
                            अंत्यु राणिवे बैसविला । आरें धारणु गिळिला ।<br>तैसा गर्वें फुगला । देखसी जो ॥13-728॥
                        </p>
                    </div>
                    <div class="oviartha">
                        <p>
                            अत्यंजाला जसे राज्यावर बसवावे म्हणजे तो गर्वाने फुगतो अथवा अजगराने खांबाचे लाकूड गिळले असता
                            तो जसा फुगतो. त्याप्रमाणे अभिमानाने फुगलेला जो तुला दिसेल ॥13-728॥
                        </p>
                    </div>
                </div>
                <div>
                    <div class="ovi">
                        <p>
                            जो लाटणें ऐसा न लवे । पाथरु तेवीं न द्रवे ।<br>गुणियासि नागवे । फोडसें जैसें ॥13-729॥
                        </p>
                    </div>
                    <div class="oviartha">
                        <p>
                            जो लाटण्यासारखा लवत नाही (जसा) दगडाला तसा त्याला पाझर फुटत नाही ज्याप्रमाणे फुरसे चावले असता
                            मांत्रिकाला उतरवता येत नाही (त्याप्रमाणे मोठा ज्ञाता देखील त्याला ताळ्यावर आणू शकत नाही).
                            ॥13-729॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना तयापाशी । अज्ञान आहे वाढीसीं ।<br>हें निकरें गा तुजसीं । बोलत असों ॥13-730॥
                        </p>
                    </div>
                    <div class="oviartha">
                        <p>
                            फार काय सांगावे ? त्याच्याजवळ अर्जुना अज्ञान वाढत्या प्रमाणात आहे हे आम्ही तुला निक्षून
                            सांगतो. ॥13-730॥
                        </p>
                    </div>
                </div>
            </div>

            <div id="page74" class="page-content">
                <div>
                    <div class="ovi">
                        <p>
                            आणीकही धनंजया । जो गृहदेह सामग्रिया ।<br>न देखे कालचेया । जन्मातें गा ॥13-731॥
                        </p>
                    </div>
                    <div class="oviartha">
                        <p>
                            अर्जुना आणखी असे पहा की जो घर शरीर सामग्रीच्या योगाने (घर वगैरे पसार्‍यात गुंतल्याने) मागील
                            जन्माची आठवण ठेवीत नाही ॥13-731॥
                        </p>
                    </div>
                </div>
                <div>
                    <div class="ovi">
                        <p>
                            कृतघ्ना उपकारु केला । कां चोरा व्यवहारु दिधला ।<br>निसुगु स्तविला । विसरे जैसा ॥13-732॥
                        </p>
                    </div>
                    <div class="oviartha">
                        <p>
                            (मागील जन्माला कसा विसरतो हे दृष्टांताने सांगतात) कृतघ्न मनुष्याच्या उपयोगी पडलेले (ते जसे
                            तो विसरतो) अथवा चोराला भांडवल दिले असता तो जसा ते विसरतो अथवा कोडग्या पुरुषाची स्तुती केली
                            असता तो जशी ती विसरतो ॥13-732॥
                        </p>
                    </div>
                </div>
                <div>
                    <div class="ovi">
                        <p>
                            वोढाळितां लाविलें । तें तैसेंच कान पूंस वोलें ।<br>कीं पुढती वोढाळुं आलें । सुणें जैसें
                            ॥13-733॥
                        </p>
                    </div>
                    <div class="oviartha">
                        <p>
                            कुत्रे ओढाळपणा करते म्हणून त्याचे कान व शेपूट कापून त्यास घराबाहेर हाकलून दिले तरी ते ओढाळ
                            कुत्रे कान व शेपूट रक्ताने ओले असतांनाच ते सर्व विसरून ज्याप्रमाणे पुन्हा घरात खोडी
                            करण्याकरता शिरते ॥13-733॥
                        </p>
                    </div>
                </div>
                <div>
                    <div class="ovi">
                        <p>
                            बेडूक सापाचिया तोंडीं । जातसे सबुडबुडीं ।<br>तो मक्षिकांचिया कोडीं । स्मरेना कांहीं ?
                            ॥13-734॥
                        </p>
                    </div>
                    <div class="oviartha">
                        <p>
                            बेडूक सापाच्या तोंडात सगळा गिळला जात असतांनाही माशांचे समुदाय गिळतो पण ‘आपण मरतो’ ही आठवण
                            ठेवीत नाही ॥13-734॥
                        </p>
                    </div>
                </div>
                <div>
                    <div class="ovi">
                        <p>
                            तैसीं नवही द्वारें स्रवती । आंगीं देहाची लुती जिती ।<br>जेणें जाली तें चित्तीं । सलेना जया
                            ॥13-735॥
                        </p>
                    </div>
                    <div class="oviartha">
                        <p>
                            त्याप्रमाणे शरीराची नाक तोंड वगैरे ही नऊ द्वारे (मळाने) पाझरत असून व शरीराला झालेले कुष्ट
                            अंगावर प्रत्यक्ष असूनही ही स्थिती ज्या (जन्माच्या) योगाने प्राप्त झाली ती गोष्ट ज्याच्या
                            अंत:करणात सलत नाही ॥13-735॥
                        </p>
                    </div>
                </div>
                <div>
                    <div class="ovi">
                        <p>
                            मातेच्या उदरकुहरीं । पचूनि विष्ठेच्या दाथरीं ।<br>जठरीं नवमासवरी । उकडला जो ॥13-736॥
                        </p>
                    </div>
                    <div class="oviartha">
                        <p>
                            आईच्या उदररूप गुहेत विष्ठेच्या थरांमधे घालून त्या पोटात नऊ महिने पर्यंत ज्यावेळी शिजला
                            ॥13-736॥
                        </p>
                    </div>
                </div>
                <div>
                    <div class="ovi">
                        <p>
                            तें गर्भींची जे व्यथा । कां जें जालें उपजतां ।<br>तें कांहींचि सर्वथा । नाठवी जो ॥13-737॥
                        </p>
                    </div>
                    <div class="oviartha">
                        <p>
                            ती गर्भात असता झालेली पीडा अथवा जन्माच्या काळी झालेले कष्ट ते काहीच जो मुळी आठवत नाही
                            ॥13-737॥
                        </p>
                    </div>
                </div>
                <div>
                    <div class="ovi">
                        <p>
                            मलमूत्रपंकीं । जे लोळतें बाळ अंकीं ।<br>तें देखोनि जो न थुंकीं । त्रासु नेघे ॥13-738॥
                        </p>
                    </div>
                    <div class="oviartha">
                        <p>
                            विष्ठा व मुत्र यांच्या चिखलात लोळणारी मुले मांडीवर पाहून जो चिळस घेत नाही व कंटाळत नाही
                            ॥13-738॥
                        </p>
                    </div>
                </div>
                <div>
                    <div class="ovi">
                        <p>
                            कालचि ना जन्म गेलें । पाहेचि पुढती आलें ।<br>ऐसें हें कांहीं वाटलें । नाहीं जया ॥13-739॥
                        </p>
                    </div>
                    <div class="oviartha">
                        <p>
                            (मागला) जन्म नुकताच संपला नाही काय ? व लागलीच पुन: उद्या दुसरा जन्म मिळाणार असे हे काही
                            ज्याला वाटले नाही ॥13-739॥
                        </p>
                    </div>
                </div>
                <div>
                    <div class="ovi">
                        <p>
                            आणि पैं तयाची परी । जीविताची फरारी ।<br>देखोनि जो न करी । मृत्युचिंता ॥13-740॥
                        </p>
                    </div>
                    <div class="oviartha">
                        <p>
                            आणि त्याचप्रमाणे आयुष्याची भरभराट पाहून ज्याला मरणाची काळजी वाटत नाही ॥13-740॥
                        </p>
                    </div>
                </div>
            </div>

            <div id="page75" class="page-content">
                <div>
                    <div class="ovi">
                        <p>
                            जिणेयाचेनि विश्वासें । मृत्यु एक एथ असे ।<br>हें जयाचेनि मानसें । मानिजेना ॥13-741॥
                        </p>
                    </div>
                    <div class="oviartha">
                        <p>
                            जगण्याचा त्याला इतका विश्वास असतो की येथे एक मृत्यु आहे हे ज्याच्या मनाला पटत नाही ॥13-741॥
                        </p>
                    </div>
                </div>
                <div>
                    <div class="ovi">
                        <p>
                            अल्पोदकींचा मासा । हें नाटे ऐसिया आशा ।<br>न वचेचि कां जैसा । अगाध डोहां ॥13-742॥
                        </p>
                    </div>
                    <div class="oviartha">
                        <p>
                            थोडक्यात मासा हे पाणी आटणार नाही अशा आशेने जसा खोल डोहाला जात नाही ॥13-742॥
                        </p>
                    </div>
                </div>
                <div>
                    <div class="ovi">
                        <p>
                            कां गोरीचिया भुली । मृग व्याधा दृष्टी न घाली ।<br>गळु न पाहतां गिळिली । उंडी मीनें ॥13-743॥
                        </p>
                    </div>
                    <div class="oviartha">
                        <p>
                            अथवा पारध्याच्या गाण्याला भुलून हरिणाची नजर जशी पारध्यावर जात नाही अथवा गळास न पहाता गळास
                            लावलेले आमीष माशाने गिळावे ॥13-743॥
                        </p>
                    </div>
                </div>
                <div>
                    <div class="ovi">
                        <p>
                            दीपाचिया झगमगा । जाळील हें पतंगा ।<br>नेणवेचि पैं गा । जयापरी ॥13-744॥
                        </p>
                    </div>
                    <div class="oviartha">
                        <p>
                            दिव्याच्या चकाकीने हा दिवा आपल्याला जाळील हे ज्याप्रमाणे पतंगाला मुळीच कळत नाही. ॥13-744॥
                        </p>
                    </div>
                </div>
                <div>
                    <div class="ovi">
                        <p>
                            गव्हारु निद्रासुखें । घर जळत असे तें न देखे ।<br>नेणतां जेंवी विखें । रांधिलें अन्न ॥13-745॥
                        </p>
                    </div>
                    <div class="oviartha">
                        <p>
                            जसा एखादा मूर्ख आळशी मनुष्य निद्रेच्या सुखामुळे घर जळत असले तरी तिकडे लक्ष देत नाही किंवा
                            एखादा मूर्ख खादाड मनुष्य विष घालून शिजवलेले अन्न असले तरी तिकडे लक्ष न देता खातो ॥13-745॥
                        </p>
                    </div>
                </div>
                <div>
                    <div class="ovi">
                        <p>
                            तैसा जीविताचेनि मिषें । हा मृत्युचि आला असे ।<br>हें नेणेचि राजसें । सुखें जो गा ॥13-746॥
                        </p>
                    </div>
                    <div class="oviartha">
                        <p>
                            त्याप्रमाणे जगण्याच्या निमित्ताने हा मृत्यूच आला आहे हे जो रजोगुणापासून होणार्‍या सुखामुळे
                            जाणतच नाही. ॥13-746॥
                        </p>
                    </div>
                </div>
                <div>
                    <div class="ovi">
                        <p>
                            शरीरींचीं वाढी । अहोरात्रांची जोडी ।<br>विषयसुखप्रौढी । साचचि मानी ॥13-747॥
                        </p>
                    </div>
                    <div class="oviartha">
                        <p>
                            शरीराची होत असलेली वाढ दिवस व रात्र यांचा (आयुष्याचा) लाभ विषयसुखाचे महत्व ह्या सर्व गोष्टी
                            जो खर्‍याच मानतो. ॥13-747॥
                        </p>
                    </div>
                </div>
                <div>
                    <div class="ovi">
                        <p>
                            परी बापुडा ऐसें नेणे । जें वेश्येचें सर्वस्व देणें ।<br>तेंचि तें नागवणें । रूप एथ ॥13-748॥
                        </p>
                    </div>
                    <div class="oviartha">
                        <p>
                            वेश्येचे एखाद्या माणसाला सर्वस्व अर्पण करणे हेच त्या मनुष्यास साक्षात लुटणे होय (त्याप्रमाणे
                            राजससुखाने शरीराची वाढ होणे म्हणजे आत्मनाश आहे). पण त्या बिचार्‍याच्या हे काहीच लक्षात येत
                            नाही. ॥13-748॥
                        </p>
                    </div>
                </div>
                <div>
                    <div class="ovi">
                        <p>
                            संवचोराचें साजणें । तेंचि तें प्राण घेणें ।<br>लेपा स्नपन करणें । तोचि नाशु ॥13-749॥
                        </p>
                    </div>
                    <div class="oviartha">
                        <p>
                            आपल्या सोबतीस संभावित असलेल्या चोराची मैत्री ती मैत्री नव्हे तर प्राण घेणे होय अथवा भिंतीवर
                            काढलेल्या चित्रास स्नान घालणे म्हणजे त्या चित्राचा नाश होय. ॥13-749॥
                        </p>
                    </div>
                </div>
                <div>
                    <div class="ovi">
                        <p>
                            पांडुरोगें आंग सुटलें । तें तयाचि नांवे खुंटलें ।<br>तैसें नेणें भुललें । आहारनिद्रा
                            ॥13-750॥
                        </p>
                    </div>
                    <div class="oviartha">
                        <p>
                            पंडुरोगाच्या सुजेने अंगाला पुष्टता आली तर ती वास्तविक आरोग्याची पुष्टता नव्हे मग त्यातच
                            पंडुरोग्याचे आयुष्य संपले आहे असे समजावे. त्याप्रमाणे खाणे व झोप यांच्या योगाने मोहित झालेले
                            मूर्ख लोक विषयवृद्धीत खरी वृद्धी नसून खरखरा नाशच आहे हे जाणत नाहीत ॥13-750॥
                        </p>
                    </div>
                </div>
            </div>
            <div id="page76" class="page-content">
                <div>
                    <div class="ovi">
                        <p>
                            सन्मुख शूला । धांवतया पायें चपळा ।<br>प्रतिपदीं ये जवळा । मृत्यु जेवीं ॥13-751॥
                        </p>
                    </div>
                    <div class="oviartha">
                        <p>
                            समोर असलेल्या शूळाकडे जलद पावलाने धावून जाणारास ज्याप्रमाणे पावलोपावली मृत्यु जवळ येतो;
                            ॥13-751॥
                        </p>
                    </div>
                </div>
                <div>
                    <div class="ovi">
                        <p>
                            तेवीं देहा जंव जंव वाढु । जंव जंव दिवसांचा पवाडु ।<br>जंव जंव सुरवाडु । भोगांचा या ॥13-752॥
                        </p>
                    </div>
                    <div class="oviartha">
                        <p>
                            त्याप्रमाणे जसजसा देह वाढेल जसजशी दिवसाची वाढ होते म्हणजे जसजसे आयुष्याचे दिवस अधिक जातात
                            आणि जसजशी विषयभोगांची विपुलता होईल ॥13-752॥
                        </p>
                    </div>
                </div>
                <div>
                    <div class="ovi">
                        <p>
                            तंव तंव अधिकाधिकें । मरण आयुष्यातें जिंके ।<br>मीठ जेवीं उदकें । घांसिजत असे ॥13-753॥
                        </p>
                    </div>
                    <div class="oviartha">
                        <p>
                            तसतसे अधिक अधिक मरण आयुष्याला जिंकते. ज्याप्रमाणे मीठ पाण्याने जसजसे अधिकाधिक घासले जाईल
                            (तसतसे विरघळत जाते) ॥13-753॥
                        </p>
                    </div>
                </div>
                <div>
                    <div class="ovi">
                        <p>
                            तैसें जीवित्व जाये । तयास्तव काळु पाहे ।<br>हें हातोहातींचें नव्हे । ठाउकें जया ॥13-754॥
                        </p>
                    </div>
                    <div class="oviartha">
                        <p>
                            त्याप्रमाणे (वरील मीठाच्या उदाहरणाप्रमाणे) दिवसानुदिवस आयुष्य कमी होत जाते. त्यामुळे काळाला
                            उजाडते (म्हणजे मरण जवळ येते). ही त्वरेने एकसारखी चालू असलेली गोष्ट ज्याला कळत नाही ॥13-754॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना पांडवा । हा आंगींचा मृत्यु नीच नवा ।<br>न देखे जो मावा। विषयांचिया ॥13-755॥
                        </p>
                    </div>
                    <div class="oviartha">
                        <p>
                            अर्जुना फार काय सांगावे ? हे शरीराचे नित्य नवे मरण जो विषयांच्या भ्रांतीने जाणत नाही
                            ॥13-755॥
                        </p>
                    </div>
                </div>
                <div>
                    <div class="ovi">
                        <p>
                            तो अज्ञानदेशींचा रावो । या बोला महाबाहो।<br>न पडे गा ठावो । आणिकांचा ॥13-756॥
                        </p>
                    </div>
                    <div class="oviartha">
                        <p>
                            हे महाबाहो अर्जुना तो (पुरुष) अज्ञानदेशाचा राजा आहे. या बोलण्यात अज्ञानाच्या आणखी काही
                            लक्षणांची न्यूनता राहिली असे नाही (तर हे अज्ञानाचे पूर्ण वर्णन झाले. ॥13-756॥
                        </p>
                    </div>
                </div>
                <div>
                    <div class="ovi">
                        <p>
                            पैं जीविताचेनि तोखें । जैसा कां मृत्यु न देखे ।<br>तैसाचि तारुण्ये पोखें । जरा न गणी
                            ॥13-757॥
                        </p>
                    </div>
                    <div class="oviartha">
                        <p>
                            जगण्याच्या सुखाने ज्याप्रमाणे मृत्यूकडे लक्ष देत नाही त्याचप्रमाणे तारुण्याच्या संतोषाने
                            म्हातारपणाविषयी बेपर्वा असतो ॥13-757॥
                        </p>
                    </div>
                </div>
                <div>
                    <div class="ovi">
                        <p>
                            कडाडीं लोटला गाडा । कां शिखरौनि सुटला धोंडा ।<br>तैसा न देखे जो पुढां । वार्धक्य आहे
                            ॥13-758॥
                        </p>
                    </div>
                    <div class="oviartha">
                        <p>
                            डोंगराच्या कड्यावरून लोटलेला गडा अथवा पर्वताच्या शिखरावरून सुटलेला धोंडा (जसा पुढील
                            परिणामाला म्हणजे आपले तुकडे तुकडे होतील हे पहात नाही) ॥13-758॥
                        </p>
                    </div>
                </div>
                <div>
                    <div class="ovi">
                        <p>
                            कां आडवोहळा पाणी आलें । कां जैसे म्हैसयाचें झुंज मातलें ।<br>तैसें तारुण्याचे चढलें । भुररें
                            जया ॥13-759॥
                        </p>
                    </div>
                    <div class="oviartha">
                        <p>
                            अथवा आडरानातील ओढ्यास जसा पूर यावा किंवा रेड्यांची जशी टक्कर माजावी त्याप्रमाणे ज्याला
                            तारुण्याची भुरळ चढलेली असते ॥13-759॥
                        </p>
                    </div>
                </div>
                <div>
                    <div class="ovi">
                        <p>
                            पुष्टि लागे विघरों । कांति पाहे निसरों ।<br>मस्तक आदरीं शिरों- । भागीं कंप ॥13-760॥
                        </p>
                    </div>
                    <div class="oviartha">
                        <p>
                            शरीराचा लठ्ठपणा नाहीसा होण्य़ास लागतो व शरीरातील तेज कमी होण्यास लागते व मस्तकास कापरे सुटते
                            ॥13-760॥
                        </p>
                    </div>
                </div>
            </div>
            <div id="page77" class="page-content">
                <div>
                    <div class="ovi">
                        <p>
                            दाढी साउळ धरी । मान हालौनि वारी ।<br>तरी जो करी । मायेचा पैसु ॥13-761॥
                        </p>
                    </div>
                    <div class="oviartha">
                        <p>
                            दाढी पांढरी होते मान हलून नाही नाही अशी निवारण्याची खूण करते तरी देखील जो प्रिय वस्तूचा
                            पसारा वाढवीत रहातो ॥13-761॥
                        </p>
                    </div>
                </div>
                <div>
                    <div class="ovi">
                        <p>
                            पुढील उरीं आदळे । तंव न देखे जेवीं आंधळें ।<br>कां डोळ्यावरलें निगळे । आळशी तोषें ॥13-762॥
                        </p>
                    </div>
                    <div class="oviartha">
                        <p>
                            पुढे असलेला पदार्थ उरावर आदळेपर्यंत आंधळा जसा पुढे काय आहे ते पहात नाही अथवा डोळ्यावर
                            आलेल्या चिपाडाच्या योगाने (डोळे उघडत नाहीत या सबबीवर अधिकच झोप घेण्यास संधि सापदते म्हणून)
                            आळशी मनुष्य (चिळस घेण्याऐवजी अधिकच) संतुष्ट होतो ॥13-762॥
                        </p>
                    </div>
                </div>
                <div>
                    <div class="ovi">
                        <p>
                            तैसें तारुण्य आजिचें । भोगितां वृद्धाप्य पाहेचें ।<br>न देखे तोचि साचें । अज्ञानु गा
                            ॥13-763॥
                        </p>
                    </div>
                    <div class="oviartha">
                        <p>
                            अरे अर्जुना त्याप्रमाणे आजचे तारुण्य भोगीत असता उद्याचे येणारे म्हातारपण जो पहात नाही तोच
                            खरोखर अज्ञान आहे ॥13-763॥
                        </p>
                    </div>
                </div>
                <div>
                    <div class="ovi">
                        <p>
                            देखे अक्षमें कुब्जें । कीं विटावूं लागे फुंजें ।<br>परी न म्हणे पाहे माझें । ऐसेंचि भवे
                            ॥13-764॥
                        </p>
                    </div>
                    <div class="oviartha">
                        <p>
                            आंधळ्या माणसाकडे पाहून किंवा कुबड्या माणसांकडे पाहून त्यास गर्वाने वेडावू लागतो पण असे म्हणत
                            नाही की माझीही उद्या हीच अवस्था होईल. ॥13-764॥
                        </p>
                    </div>
                </div>
                <div>
                    <div class="ovi">
                        <p>
                            आणि आंगीं वृद्धाप्यतेची । संज्ञा ये मरणाची ।<br>परी जया तारुण्याची । भुली न फिटे ॥13-765॥
                        </p>
                    </div>
                    <div class="oviartha">
                        <p>
                            आणि मरणाचे चिन्ह जे म्हातारपण ते शरीरावर आले परंतु ज्याला तारुण्याची भ्रांती सुटत नाही
                            ॥13-765॥
                        </p>
                    </div>
                </div>
                <div>
                    <div class="ovi">
                        <p>
                            तो अज्ञानाचें घर । हें साचचि घे उत्तर ।<br>तेवींचि परियेसीं थोर । चिन्हें आणिक ॥13-766॥
                        </p>
                    </div>
                    <div class="oviartha">
                        <p>
                            तो पुरुष अज्ञानाचे घर आहे हे बोलणे खरे मान. त्याचप्रमाणे अज्ञानाची आणखी मोठी लक्षणे ऐक.
                            ॥13-766॥
                        </p>
                    </div>
                </div>
                <div>
                    <div class="ovi">
                        <p>
                            तरि वाघाचिये अडवे । एक वेळ आला चरोनि दैवें ।<br>तेणें विश्वासें पुढती धांवे । वसू जैसा
                            ॥13-767॥
                        </p>
                    </div>
                    <div class="oviartha">
                        <p>
                            तर वाघाच्या अरण्यातून दैवयोगाने एक वेळा (सुरक्षितपणे) पोळ (बैल) चरून आला त्या विश्वासाने जसा
                            तो पोळ पुन्हा त्या अरण्याकडे धावतो ॥13-767॥
                        </p>
                    </div>
                </div>
                <div>
                    <div class="ovi">
                        <p>
                            कां सर्पघराआंतु । अवचटें ठेवा आणिला स्वस्थु ।<br>येतुलियासाठीं निश्चितु । नास्तिकु होय
                            ॥13-768॥
                        </p>
                    </div>
                    <div class="oviartha">
                        <p>
                            (ज्या जागेत) पुरलेल्या द्रव्यावर सर्प होता अशा जागेतून एकदा चुकून सुरक्षितपणे द्रव्य आणले
                            एवढ्यावरून जो खास नास्तिक होतो (म्हणजे पुरलेल्या द्रव्यावर सर्प असतो व तो द्रव्य घेऊ देत
                            नाही ही गोष्ट खोटी आहे असे मानतो). ॥13-768॥
                        </p>
                    </div>
                </div>
                <div>
                    <div class="ovi">
                        <p>
                            तैसेनि अवचटें हें । एकदोनी वेळां लाहे ।<br>एथ रोग एक आहे । हें मानीना जो ॥13-769॥
                        </p>
                    </div>
                    <div class="oviartha">
                        <p>
                            त्याप्रमाणे आरोग्य हे एखादे दुसरे वेळी चुकून मिळालेले असले तर तेवढ्यावरच या शरीरात रोग
                            म्हणून काही एक आहे ही गोष्ट जो मानीतच नाही. ॥13-769॥
                        </p>
                    </div>
                </div>
                <div>
                    <div class="ovi">
                        <p>
                            वैरिया नीद आली । आतां द्वंद्वें माझीं सरलीं ।<br>हें मानी तो सपिली । मुकला जेवीं ॥13-770॥
                        </p>
                    </div>
                    <div class="oviartha">
                        <p>
                            शत्रूला झोप लागली एवढ्यावरून जो असे मानतो की आता आपले भांडणतंटे संपले (असे मानून जो स्वस्थ
                            रहातो) तो ज्याप्रमाणे आपल्या मुलाबाळांसह नाश पावतो ॥13-770॥
                        </p>
                    </div>
                </div>
            </div>
            <div id="page78" class="page-content">
                <div>
                    <div class="ovi">
                        <p>
                            तैसी आहारनिद्रेची उजरी । रोग निवांतु जोंवरी ।<br>तंव जो न करी । व्याधी चिंता ॥13-771॥
                        </p>
                    </div>
                    <div class="oviartha">
                        <p>
                            त्याप्रमाणे आहार व निद्रा ही जेथपर्यंत यथास्थित चालू आहेत व जोपर्यंत रोग निवांत आहे तोपर्यंत
                            जो रोगाची काळजी करीत नाही ॥13-771॥
                        </p>
                    </div>
                </div>
                <div>
                    <div class="ovi">
                        <p>
                            आणि स्त्रीपुत्रादिमेळें । संपत्ति जंव जंव फळे ।<br>तेणें रजें डोळे । जाती जयाचे ॥13-772॥
                        </p>
                    </div>
                    <div class="oviartha">
                        <p>
                            आणि स्त्री पुत्रादिकांच्या संगतित जसजशी संपत्ति अधिकाधिक मिळत जाते तसतसा त्या संपत्तीच्या
                            धुराने ज्याच्यातील विचार नाहीसा होतो ॥13-772॥
                        </p>
                    </div>
                </div>
                <div>
                    <div class="ovi">
                        <p>
                            सवेंचि वियोगु पडैल । विळौनी विपत्ति येईल ।<br>हें दुःख पुढील । देखेना जो ॥13-773॥
                        </p>
                    </div>
                    <div class="oviartha">
                        <p>
                            या स्त्रीपुत्रादि व संपति यांचा तात्काळ वियोग होईल व एका दिवसात वाईट अवस्था येईल हे पुढले
                            दु:ख जो आगाऊ जाणत नाही ॥13-773॥
                        </p>
                    </div>
                </div>
                <div>
                    <div class="ovi">
                        <p>
                            तो अज्ञान गा पांडवा । आणि तोही तोचि जाणावा ।<br>जो इंद्रियें अव्हासवा । चारी एथ ॥13-774॥
                        </p>
                    </div>
                    <div class="oviartha">
                        <p>
                            अर्जुना तो अज्ञानी आहे आणि जो इंद्रियांना हवे ते (बरे वाईट न पहाता) विषय देतो तो देखील तोच
                            (अज्ञानीच) समजावा. ॥13-774॥
                        </p>
                    </div>
                </div>
                <div>
                    <div class="ovi">
                        <p>
                            वयसेचेनि उवायें । संपत्तीचेनि सावायें ।<br>सेव्यासेव्य जाये । सरकटितु ॥13-775॥
                        </p>
                    </div>
                    <div class="oviartha">
                        <p>
                            तारुण्याच्या उत्कर्षाने आणि संपत्तीच्या साह्याने जो सेवन करण्य़ास योग्य-अयोग्य अशी निवड न
                            करता सरसकट विषय सेवन करतो ॥13-775॥
                        </p>
                    </div>
                </div>
                <div>
                    <div class="ovi">
                        <p>
                            न करावें तें करी । असंभाव्य मनीं धरी ।<br>चिंतू नये तें विचारी । जयाची मती ॥13-776॥
                        </p>
                    </div>
                    <div class="oviartha">
                        <p>
                            जे करू नये ते करतो व न होणार्‍या गोष्टी मनात आणतो आणि ज्याविषयी विचार करू नये त्याविषयीच
                            ज्याची बुद्धी विचार करते ॥13-776॥
                        </p>
                    </div>
                </div>
                <div>
                    <div class="ovi">
                        <p>
                            रिघे जेथ न रिघावें । मागे जें न घ्यावें ।<br>स्पर्शे जेथ न लागावें । आंग मन ॥13-777॥
                        </p>
                    </div>
                    <div class="oviartha">
                        <p>
                            जेथे प्रवेश करू नये तेथे प्रवेश करतो जे घेऊ नये ते मागतो व जेथे अंग किंवा मन लागू देऊ नये
                            त्यांना जाऊन खेटतो ॥13-777॥
                        </p>
                    </div>
                </div>
                <div>
                    <div class="ovi">
                        <p>
                            न जावें तेथ जाये । न पाहावें तें जो पाहे ।<br>न खावें तें खाये । तेवींचि तोषे ॥13-778॥
                        </p>
                    </div>
                    <div class="oviartha">
                        <p>
                            जेथे जाऊ नये तेथे जातो जे पाहू नये ते पहातो व खाऊ नये ते खातो व (ह्या निषिद्ध गोष्टी
                            केल्याबद्दल वाईट न वाटता) त्याविषयी आनंद मानतो ॥13-778॥
                        </p>
                    </div>
                </div>
                <div>
                    <div class="ovi">
                        <p>
                            न धरावा तो संगु । न लागावें तेथ लागु ।<br>नाचरावा तो मार्गु । आचरे जो ॥13-779॥
                        </p>
                    </div>
                    <div class="oviartha">
                        <p>
                            ज्याची संगती धरू नये त्याची धरतो जेथे संबंध करू नये तेथे संबंध करतो व ज्या मार्गाचे आचरण करू
                            नये त्या मार्गाचे आचरण जो करतो. ॥13-779॥
                        </p>
                    </div>
                </div>
                <div>
                    <div class="ovi">
                        <p>
                            नायकावें तें आइके । न बोलावें तें बके ।<br>परी दोष होतील हें न देखे । प्रवर्ततां ॥13-780॥
                        </p>
                    </div>
                    <div class="oviartha">
                        <p>
                            जे ऐकू नये ते ऐकतो जे बोलू नये ते मोठ्याने बडबडतो परंतु असे केल्याने दोष घडेल हे पहात नाही.
                            ॥13-780॥
                        </p>
                    </div>
                </div>
            </div>
            <div id="page79" class="page-content">
                <div>
                    <div class="ovi">
                        <p>
                            आंगा मनासि रुचावें । येतुलेनि कृत्याकृत्य नाठवें ।<br>जो करणेयाचेनि नांवें । भलतेंचि करी
                            ॥13-781॥
                        </p>
                    </div>
                    <div class="oviartha">
                        <p>
                            शरीरास व मनास आवडेल एवढे असले म्हणजे झाले मग ते कर्म करण्यास योग्य असो वा नसो याचा काही तो
                            विचार करत नाही व जो करावयाचे म्हणून भलतेच करतो ॥13-781॥
                        </p>
                    </div>
                </div>
                <div>
                    <div class="ovi">
                        <p>
                            परि पाप मज होईल । कां नरकयातना येईल ।<br>हें कांहींचि पुढील । देखेना जो ॥13-782॥
                        </p>
                    </div>
                    <div class="oviartha">
                        <p>
                            परंतु (यापासून) मला पाप लागेल अथवा (या योगाने) नरकयातना भोगाव्या लागतील या पुढील होणार्‍या
                            गोष्टी जो काहीच पहात नाही. ॥13-782॥
                        </p>
                    </div>
                </div>
                <div>
                    <div class="ovi">
                        <p>
                            तयाचेनि आंगलगें । अज्ञान जगीं दाटुगें ।<br>जें सज्ञानाही संगें । झोंबों सके ॥13-783॥
                        </p>
                    </div>
                    <div class="oviartha">
                        <p>
                            त्याच्या आश्रयाने अज्ञान जगात बलाढ्य होते व ते बलवान झालेले अज्ञान ज्ञानवान पुरुषाबरोबरही
                            झगडू शकेल. ॥13-783॥
                        </p>
                    </div>
                </div>
                <div>
                    <div class="ovi">
                        <p>
                            परी असो हें आइक । अज्ञान चिन्हें आणिक ।<br>जेणें तुज सम्यक् । जाणवे तें ॥13-784॥
                        </p>
                    </div>
                    <div class="oviartha">
                        <p>
                            परंतु ते राहू दे. आणखी काही अज्ञानाची लक्षने सांगतो ती ऐक. ज्या योगाने तुला त्या अज्ञानाची
                            चांगली ओळख होईल. ॥13-784॥
                        </p>
                    </div>
                </div>
                <div>
                    <div class="ovi">
                        <p>
                            तरी जयाची प्रीति पुरी । गुंतली देखसी घरीं ।<br>नवगंधकेसरीं । भ्रमरी जैशी ॥13-785॥
                        </p>
                    </div>
                    <div class="oviartha">
                        <p>
                            तर ताज्या सुवासिक कमळाच्या केसरात जशी भ्रमरी गुंतून रहाते त्याप्रमाणे घराच्या ठिकाणी ज्याची
                            पूर्ण प्रीती गुंतलेली पहाशील ॥13-785॥
                        </p>
                    </div>
                </div>
                <div>
                    <div class="ovi">
                        <p>
                            साकरेचिया राशी । बैसली नुठे माशी ।<br>तैसेनि स्त्रीचित्त आवेशीं । जयाचें मन ॥13-786॥
                        </p>
                    </div>
                    <div class="oviartha">
                        <p>
                            साखरेच्या राशीवर बसलेली माशी जशी उडत नाही (अथवा) त्याचप्रमाणे जसे एखाद्याचे मन स्त्रीच्या
                            चित्ताला धरून बसते (तेथून हलत नाही) ॥13-786॥
                        </p>
                    </div>
                </div>
                <div>
                    <div class="ovi">
                        <p>
                            ठेला बेडूक कुंडीं । मशक गुंतला शेंबुडीं ।<br>जैसा ढोरु सबुडबुडीं । रुतला पंकीं ॥13-787॥
                        </p>
                    </div>
                    <div class="oviartha">
                        <p>
                            बेडूक जसा पाण्याच्या कुंडात राहिलेला असतो अथवा चिलट जसे शेंबडात गुंतलेले असते अथवा गुरूं जसे
                            चिखलात पूर्णपणे फसते ॥13-787॥
                        </p>
                    </div>
                </div>
                <div>
                    <div class="ovi">
                        <p>
                            तैसें घरींहूनि निघणें । नाहीं जीवें मनें प्राणें ।<br>जया साप होऊनि असणें । भाटीं तियें
                            ॥13-788॥
                        </p>
                    </div>
                    <div class="oviartha">
                        <p>
                            त्याप्रमाणे जिवंतपणी अथवा मेल्यावर जो घरातून बाहेर पडत नाही व मेल्यावर तो त्या जागेत सर्प
                            होऊन बसतो ॥13-788॥
                        </p>
                    </div>
                </div>
                <div>
                    <div class="ovi">
                        <p>
                            प्रियोत्तमाचिया कंठीं । प्रमदा घे आटी ।<br>तैशी जीवेंसी कोंपटी । धरूनि ठाके ॥13-789॥
                        </p>
                    </div>
                    <div class="oviartha">
                        <p>
                            नवर्‍याच्या गळ्याला जशी तरुण स्त्री मिठी घालते त्याप्रमाणे जो आपल्या जीवाशी झोपडीला धरून
                            रहातो ॥13-789॥
                        </p>
                    </div>
                </div>
                <div>
                    <div class="ovi">
                        <p>
                            मधुरसोद्देशें । मधुकर जचे जैसें ।<br>गृहसंगोपन तैसें । करी जो गा ॥13-790॥
                        </p>
                    </div>
                    <div class="oviartha">
                        <p>
                            पुष्पातील मध मिळण्याच्या हेतूने मधमाशी जशी श्रम करते तशा श्रमांनी जो घराची जोपासना करतो.
                            ॥13-790॥
                        </p>
                    </div>
                </div>
            </div>
            <div id="page80" class="page-content">
                <div>
                    <div class="ovi">
                        <p>
                            म्हातारपणीं जालें । मा आणिक एक विपाईलें ।<br>तयाचें कां जेतुलें । मातापितरां ॥13-791॥
                        </p>
                    </div>
                    <div class="oviartha">
                        <p>
                            म्हातारपणी झालेले एकुलते एक पुत्ररत्न त्याचे आईबापास जितके प्रेम असते ॥13-791॥
                        </p>
                    </div>
                </div>
                <div>
                    <div class="ovi">
                        <p>
                            तेतुलेनि पाडें पार्था । घरीं जया प्रेम आस्था ।<br>आणि स्त्रीवांचूनि सर्वथा । जाणेना जो
                            ॥13-792॥
                        </p>
                    </div>
                    <div class="oviartha">
                        <p>
                            अर्जुना तितक्या मानाने ज्याला घराची आस्था व प्रेम असते आणि जो स्त्रिवाचून दुसरे काही मुळीच
                            जाणत नाही ॥13-792॥
                        </p>
                    </div>
                </div>
                <div>
                    <div class="ovi">
                        <p>
                            तैसा स्त्रीदेहीं जो जीवें । पडोनिया सर्वभावें ।<br>कोण मी काय करावें । कांहीं नेणे ॥13-793॥
                        </p>
                    </div>
                    <div class="oviartha">
                        <p>
                            ब्रह्मनिष्ठांचे अंत:करण ब्रह्मस्वरूपी निमग्न झालेले असतांना त्याचे सर्व जसे व्यापार बंद
                            पडतात ॥13-793॥
                        </p>
                    </div>
                </div>
                <div>
                    <div class="ovi">
                        <p>
                            महापुरुषाचें चित्त । जालिया वस्तुगत ।<br>ठाके व्यवहारजात । जयापरी ॥13-794॥
                        </p>
                    </div>
                    <div class="oviartha">
                        <p>
                            त्याप्रमाणे स्त्रीच्या शरीराच्या ठिकाणी जो जीवाने व सर्व भावांनी आसक्त असतो व मी कोण व माझे
                            कर्तव्य काय हे काही जो समजत नाही ॥13-794॥
                        </p>
                    </div>
                </div>
                <div>
                    <div class="ovi">
                        <p>
                            हानि लाज न देखे । परापवादु नाइके ।<br>जयाचीं इंद्रियें एकमुखें । स्त्रिया केलीं ॥13-795॥
                        </p>
                    </div>
                    <div class="oviartha">
                        <p>
                            जो नुकसान लाज पहात नाही दुसर्‍यांनी केलेल्या आपल्या निंदेकडे लक्ष देत नाही ज्याच्या सर्व
                            इंद्रियांची धाव एका स्त्रीविषयीच असते ॥13-795॥
                        </p>
                    </div>
                </div>
                <div>
                    <div class="ovi">
                        <p>
                            चित्त आराधी स्त्रीयेचें । आणि तियेचेनि छंदें नाचे ।<br>माकड गारुडियाचें । जैसें होय ॥13-796॥
                        </p>
                    </div>
                    <div class="oviartha">
                        <p>
                            ज्याप्रमाणे गारुड्याचे माकड गारुड्याच्या छंदाप्रमाणे वागणारे असते तसा जो स्त्रीच्या चित्ताचे
                            आराधन करतो व जो स्त्रीच्या छंदाने नाचतो ॥13-796॥
                        </p>
                    </div>
                </div>
                <div>
                    <div class="ovi">
                        <p>
                            आपणपेंही शिणवी । इष्टमित्र दुखवी ।<br>मग कवडाचि वाढवी । लोभी जैसा ॥13-797॥
                        </p>
                    </div>
                    <div class="oviartha">
                        <p>
                            ज्याप्रमाणे एखादा लोभी पुरुष आपल्यालाही शिणवतो व इष्ट मित्रास दूर करतो आणि मग द्रव्यच वाढवतो
                            ॥13-797॥
                        </p>
                    </div>
                </div>
                <div>
                    <div class="ovi">
                        <p>
                            तैसा दानपुण्यें खांची । गोत्रकुटुंबा वंची ।<br>परी गारी भरी स्त्रियेची । उणी हों नेदी
                            ॥13-798॥
                        </p>
                    </div>
                    <div class="oviartha">
                        <p>
                            त्याप्रमाणे (स्त्रीची भर करण्याकरता) दान व पुण्य करण्याचे कमी करतो तो कुटुंबातील माणसांना
                            फसवतो परंतु स्त्रीची खाच भरीत असतो तिची खाच भरण्याला कमी पडू देत नाही. ॥13-798॥
                        </p>
                    </div>
                </div>
                <div>
                    <div class="ovi">
                        <p>
                            पूजिती दैवतें जोगावी । गुरूतें बोलें झकवी ।<br>मायबापां दावी । निदारपण ॥13-799॥
                        </p>
                    </div>
                    <div class="oviartha">
                        <p>
                            पुजल्या जाणार्‍या देवतांची बिगार टाळल्याप्रमाणे गंधफूल वाहून जेमतेम पूजा करतो गुरूला ठकवतो
                            आणि आईबापांना दरिद्रपण दाखवतो. ॥13-799॥
                        </p>
                    </div>
                </div>
                <div>
                    <div class="ovi">
                        <p>
                            स्त्रियेच्या तरी विखीं । भोगुसंपत्ती अनेकीं ।<br>आणी वस्तु निकी । जे जे देखे ॥13-800॥
                        </p>
                    </div>
                    <div class="oviartha">
                        <p>
                            तथापि स्त्रीच्या विषयी मात्र भोगांची अनेक ऐश्वर्ये (साधने) व जी जी म्हणून चांगली वस्तु दिसेल
                            ती ती आणतो ॥13-800॥
                        </p>
                    </div>
                </div>
            </div>
            <div id="page81" class="page-content">
                <div>
                    <div class="ovi">
                        <p>
                            प्रेमाथिलेनि भक्तें । जैसेनि भजिजे कुळदैवतें ।<br>तैसा एकाग्रचित्तें । स्त्री जो उपासी
                            ॥13-801॥
                        </p>
                    </div>
                    <div class="oviartha">
                        <p>
                            प्रेमल भक्ताने जसे कुलदेवतेला भजावे त्याप्रमाणे जो स्त्रीची उपासना एकाग्रचित्ताने करतो
                            ॥13-801॥
                        </p>
                    </div>
                </div>
                <div>
                    <div class="ovi">
                        <p>
                            साच आणि चोख । तें स्त्रियेसीचि अशेख ।<br>येरांविषयीं जोगावणूक । तेही नाहीं ॥13-802॥
                        </p>
                    </div>
                    <div class="oviartha">
                        <p>
                            जे खरे चांगले असेल ते सर्व स्त्रीला देतो व कुटुंबातील इतर माणसांची नुसती जोगावणूक(देहरक्षण)
                            देखील करीत नाही ॥13-802॥
                        </p>
                    </div>
                </div>
                <div>
                    <div class="ovi">
                        <p>
                            इयेतें हन कोणी देखैल । इयेसी वेखासें जाईल ।<br>तरी युगचि बुडैल । ऐसें जया ॥13-803॥
                        </p>
                    </div>
                    <div class="oviartha">
                        <p>
                            हिला कोणी (वाकड्या दृष्टीने) पाहील हिच्याशी कोणी विरुद्ध वागेल तर युगांतच होईल असे ज्याला
                            वाटते ॥13-803॥
                        </p>
                    </div>
                </div>
                <div>
                    <div class="ovi">
                        <p>
                            नायट्यांभेण । न मोडिजे नागांची आण ।<br>तैसी पाळी उणखुण । स्त्रीयेची जो ॥13-804॥
                        </p>
                    </div>
                    <div class="oviartha">
                        <p>
                            ज्याप्रमाणे नायट्यांच्या भितीने देवीची शपथ मोडत नाही त्याप्रमाणे जो स्त्रीचे मनोगत पाळतो
                            ॥13-804॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना धनंजया । स्त्रीचि सर्वस्व जया ।<br>आणि तियेचिया जालिया- । लागीं प्रेम ॥13-805॥
                        </p>
                    </div>
                    <div class="oviartha">
                        <p>
                            अर्जुना फार काय सांगावे ! ज्याचे सर्वस्व काय ते एक स्त्रीच असते आणि तिच्यापासून झालेल्या
                            मुलांवर ज्याचे प्रेम असते ॥13-805॥
                        </p>
                    </div>
                </div>
                <div>
                    <div class="ovi">
                        <p>
                            आणिकही जें समस्त । तियेचें संपत्तिजात ।<br>तें जीवाहूनि आप्त । मानी जो कां ॥13-806॥
                        </p>
                    </div>
                    <div class="oviartha">
                        <p>
                            अरे तिची जी आणखीही चीजवस्तु असेल ती जो जीवापेक्षा अत्यंत जवळची मानतो ॥13-806॥
                        </p>
                    </div>
                </div>
                <div>
                    <div class="ovi">
                        <p>
                            तो अज्ञानासी मूळ । अज्ञाना त्याचेनि बळ ।<br>हें असो केवळ । तेंचि रूप ॥13-807॥
                        </p>
                    </div>
                    <div class="oviartha">
                        <p>
                            तो पुरुष अज्ञानाचे मूळ आहे. अज्ञानाला त्याच्या योगाने बळ असते. हे बोलणे राहू दे. (फार काय
                            सांगावे) तो अज्ञानाची मूर्तीच आहे ॥13-807॥
                        </p>
                    </div>
                </div>
                <div>
                    <div class="ovi">
                        <p>
                            आणि मातलिया सागरीं । मोकललिया तरी ।<br>लाटांच्या येरझारीं । आंदोळे जेवीं ॥13-808॥
                        </p>
                    </div>
                    <div class="oviartha">
                        <p>
                            आणि खवळलेल्या समुद्रात नाव मोकळी सोडली असता जशी ती लाटांच्या येण्या-जाण्याने झोके खाते
                            ॥13-808॥
                        </p>
                    </div>
                </div>
                <div>
                    <div class="ovi">
                        <p>
                            तेवीं प्रिय वस्तु पावे । आणि सुखें जो उंचावे ।<br>तैसाचि अप्रियासवें । तळवटु घे ॥13-809॥
                        </p>
                    </div>
                    <div class="oviartha">
                        <p>
                            त्याप्रमाणे आवडती वस्तु प्राप्त झाली असता जो सुखाने फुगतो व त्याचप्रमाणे नावडती वस्तु
                            प्राप्त झाल्याबरोबर जो संकोच पावतो ॥13-809॥
                        </p>
                    </div>
                </div>
                <div>
                    <div class="ovi">
                        <p>
                            ऐसेनि जयाचे चित्तीं । वैषम्यसाम्याची वोखती ।<br>वाहे तो महामती । अज्ञान गा ॥13-810॥
                        </p>
                    </div>
                    <div class="oviartha">
                        <p>
                            याप्रमाणे ज्याच्या अंत:करणात (अप्रिय वस्तुप्राप्तीने) दु:ख व (प्रिय वस्तुप्राप्तीने) सुख
                            याची चिंता असते तो हे महामति अर्जुना अज्ञान आहे. ॥13-810॥
                        </p>
                    </div>
                </div>
            </div>
            <div id="page82" class="page-content">
                <div>
                    <div class="ovi">
                        <p>
                            आणि माझ्या ठायीं भक्ती । फळालागीं जया आर्ती ।<br>धनोद्देशें विरक्ती । नटणें जेवीं ॥13-811॥
                        </p>
                    </div>
                    <div class="oviartha">
                        <p>
                            आणि माझ्या ठिकाणी ज्याची भक्ती असते पण फलाच्या उत्कट इच्छेने असते ती कशी तर जसे धनाच्या
                            हेतूने वैराग्याचे सोंग आणावे ॥13-811॥
                        </p>
                    </div>
                </div>
                <div>
                    <div class="ovi">
                        <p>
                            नातरी कांताच्या मानसी । रिगोनि स्वैरिणी जैसी ।<br>राहाटे जारेंसीं । जावयालागीं ॥13-812॥
                        </p>
                    </div>
                    <div class="oviartha">
                        <p>
                            अथवा जाराकडे जाण्याकरता जारिणी स्त्री जशी नवर्‍याच्या अंत:करणात शिरून वागते ॥13-812॥
                        </p>
                    </div>
                </div>
                <div>
                    <div class="ovi">
                        <p>
                            तैसा मातें किरीटी । भजती गा पाउटी ।<br>करूनि जो दिठी । विषो सूये ॥13-813॥
                        </p>
                    </div>
                    <div class="oviartha">
                        <p>
                            अर्जुना त्याप्रमाणे माझ्या भजनाची पायरी करून जो दृष्टीमधे विषय ठेवतो (म्हणजे जो
                            विषयप्राप्तीच्या इच्छेने माझे भजन करतो) ॥13-813॥
                        </p>
                    </div>
                </div>
                <div>
                    <div class="ovi">
                        <p>
                            आणि भजिन्नलियासवें । तो विषो जरी न पावे ।<br>तरी सांडी म्हणे आघवें । टवाळ हें ॥13-814॥
                        </p>
                    </div>
                    <div class="oviartha">
                        <p>
                            आणि मला भजल्याबरोबर तो इच्छित विषय जर मिळाला नाही तर तो हे भजन टाकतो व सर्व खोटे आहे असे
                            म्हणतो ॥13-814॥
                        </p>
                    </div>
                </div>
                <div>
                    <div class="ovi">
                        <p>
                            कुणबट कुळवाडी । तैसा आन आन देव मांडी ।<br>आदिलाची परवडी । करी तया ॥13-815॥
                        </p>
                    </div>
                    <div class="oviartha">
                        <p>
                            अडाणी शेतकरी जसा नवीन नवीन उदीम करतो त्याप्रमाणे हा अज्ञानी पुरुष रोज नव्या नव्या देवांची
                            स्थापना करतो व पहिल्याप्रथम जेवढ्या उत्सुकतेने पूजा करतो तितक्या जोराने पुन्हा दुसर्‍या
                            देवाचीही करतो. ॥13-815॥
                        </p>
                    </div>
                </div>
                <div>
                    <div class="ovi">
                        <p>
                            तया गुरुमार्गा टेंकें । जयाचा सुगरवा देखे ।<br>तरी तयाचा मंत्र शिके । येरु नेघे ॥13-816॥
                        </p>
                    </div>
                    <div class="oviartha">
                        <p>
                            ज्या गुरूचा जास्त थाटमाट पहातो त्या गुरूच्या संप्रदायावर विश्वास ठेवतो आणि त्याचा मंत्र घेतो
                            दुसर्‍याचा घेत नाही. ॥13-816॥
                        </p>
                    </div>
                </div>
                <div>
                    <div class="ovi">
                        <p>
                            प्राणिजातेंसीं निष्ठुरु । स्थावरीं बहु भरु ।<br>तेवींचि नाहीं एकसरु । निर्वाहो जया ॥13-817॥
                        </p>
                    </div>
                    <div class="oviartha">
                        <p>
                            सर्व प्राण्यांशी तो निर्दयपणे वागतो व पाषाणाच्या प्रतिमेवर त्याचा पुष्कळ भर असतो.
                            त्याचप्रमाणे ज्याच्या वागण्यात एकनिष्ठता नसते ॥13-817॥
                        </p>
                    </div>
                </div>
                <div>
                    <div class="ovi">
                        <p>
                            माझी मूर्ति निफजवी । ते घराचे कोनीं बैसवी ।<br>आपण देवो देवी । यात्रे जाय ॥13-818॥
                        </p>
                    </div>
                    <div class="oviartha">
                        <p>
                            माझी मूर्ती तयार करतो आणि तिला घराच्या कोपर्‍यात बसवतो व आपण देवतेच्या यात्रेला जातो.
                            ॥13-818॥
                        </p>
                    </div>
                </div>
                <div>
                    <div class="ovi">
                        <p>
                            नित्य आराधन माझें । काजीं कुळदैवता भजे ।<br>पर्वविशेषें कीजे । पूजा आना ॥13-819॥
                        </p>
                    </div>
                    <div class="oviartha">
                        <p>
                            दररोज माझे पूजन करतो व काही विशेष प्रसंगी कुलदेवतेला भजतो व काही विशेष पर्वकाली तिसर्‍याच
                            देवतेची पूजा करतो. ॥13-819॥
                        </p>
                    </div>
                </div>
                <div>
                    <div class="ovi">
                        <p>
                            माझें अधिष्ठान घरीं । आणि वोवसे आनाचे करी ।<br>पितृकार्यावसरीं । पितरांचा होय ॥13-820॥
                        </p>
                    </div>
                    <div class="oviartha">
                        <p>
                            घरात माझी स्थापना असतांनाच दुसर्‍या देवतांची व्रते करतो आणि पितृकार्याच्यावेळी (श्राद्ध पक्ष
                            वगैरे काळी) पितरांचा भक्त होतो. ॥13-820॥
                        </p>
                    </div>
                </div>
            </div>
            <div id="page83" class="page-content">
                <div>
                    <div class="ovi">
                        <p>
                            एकादशीच्या दिवशीं । जेतुला पाडु आम्हांसी ।<br>तेतुलाचि नागांसी । पंचमीच्या दिवशीं ॥13-821॥
                        </p>
                    </div>
                    <div class="oviartha">
                        <p>
                            एकादशीच्या दिवशी आम्हाला जितका मान देतो तितकाच नागपंचमीच्या दिवशी नागाला मान देतो. ॥13-821॥
                        </p>
                    </div>
                </div>
                <div>
                    <div class="ovi">
                        <p>
                            चौथ मोटकी पाहे । आणि गणेशाचाचि होये ।<br>चावदसी म्हणे माये । तुझाचि वो दुर्गे ॥13-822॥
                        </p>
                    </div>
                    <div class="oviartha">
                        <p>
                            चतुर्थी नेमकी उगवल्याबरोबर तो गणपतीचाच उपासक होतो आणि चतुर्दशीच्या दिवशी आई दुर्गे (देवी) मी
                            तुझा भक्त आहे असे म्हणतो. ॥13-822॥
                        </p>
                    </div>
                </div>
                <div>
                    <div class="ovi">
                        <p>
                            नित्य नैमित्तिकें कर्में सांडी । मग बैसे नवचंडी ।<br>आदित्यवारीं वाढी । बहिरवां पात्रीं
                            ॥13-823॥
                        </p>
                    </div>
                    <div class="oviartha">
                        <p>
                            नित्य कर्मे व नैमित्तिक (श्राद्धादिक) कर्मे टकतो आणि मग नवचंडीच्या (नवरात्रातील देवीच्या)
                            अनुष्ठानास बसतो व रविवारी बहिरोबाला त्याच्या पत्थरात नैवेद्य वाढतो. ॥13-823॥
                        </p>
                    </div>
                </div>
                <div>
                    <div class="ovi">
                        <p>
                            पाठीं सोमवार पावे । आणि बेलेंसी लिंगा धांवे ।<br>ऐसा एकलाचि आघवे । जोगावी जो ॥13-824॥
                        </p>
                    </div>
                    <div class="oviartha">
                        <p>
                            नंतर सोमवार आला की बेलासह शिवलिंगाकडे धावतो. याप्रमाणे जो एकटाच सर्व देवांची कशीबशी उपासना
                            करतो. ॥13-824॥
                        </p>
                    </div>
                </div>
                <div>
                    <div class="ovi">
                        <p>
                            ऐसा अखंड भजन करी । उगा नोहे क्षणभरी ।<br>अवघेन गांवद्वारीं । अहेव जैसी ॥13-825॥
                        </p>
                    </div>
                    <div class="oviartha">
                        <p>
                            वेशीत पाल ठोकून बसलेली वेश्या गावातील सर्व लोकांचेच कुटुंब असल्यामुळे त्या सर्वांच्या योगाने
                            अखंड सौभाग्यवतीच रहाते त्याचप्रमाणे जो असतील तेवढ्या देवांची एकसारखी भक्ती करतो व क्षणभर
                            रिकामा रहात नाही (म्हणून ज्याचा भक्तपणा कायम असतो) ॥13-825॥
                        </p>
                    </div>
                </div>
                <div>
                    <div class="ovi">
                        <p>
                            ऐसेनि जो भक्तु । देखसी सैरा धांवतु ।<br>जाण अज्ञानाचा मूर्तु । अवतार तो ॥13-826॥
                        </p>
                    </div>
                    <div class="oviartha">
                        <p>
                            त्याप्रमाणे तो भक्त मनाने वाटेल तसा धावणारा तू पहाशील तो अज्ञानाचा मूर्तिमंत अवतार आहे असे
                            समज. ॥13-826॥
                        </p>
                    </div>
                </div>
                <div>
                    <div class="ovi">
                        <p>
                            आणि एकांतें चोखटें । तपोवनें तीर्थे तटें ।<br>देखोनि जो गा विटे । तोहि तोचि ॥13-827॥
                        </p>
                    </div>
                    <div class="oviartha">
                        <p>
                            आणि पवित्र एकांत स्थाने तपोवने तीर्थांची स्थाने व पवित्र नद्यांचे किनारे ह्यास पाहून ज्याला
                            कंटाळा येतो तो देखील अज्ञानीच आहे. ॥13-827॥
                        </p>
                    </div>
                </div>
                <div>
                    <div class="ovi">
                        <p>
                            जया जनपदीं सुख । गजबजेचें कवतिक ।<br>वानूं आवडे लौकिक । तोहि तोची ॥13-828॥
                        </p>
                    </div>
                    <div class="oviartha">
                        <p>
                            ज्याला लोकसमाजात सुख वाटते व लोकांच्या गलबल्याचे कौतुक वाटते व आपल्या लौकिकाचे वर्णन ज्याला
                            आवडते तोही तोच अज्ञानी आहे. ॥13-828॥
                        </p>
                    </div>
                </div>
                <div>
                    <div class="ovi">
                        <p>
                            आणि आत्मा गोचरु होये । ऐसी जे विद्या आहे ।<br>ते आइकोनि डौर वाहे । विद्वांसु जो ॥13-829॥
                        </p>
                    </div>
                    <div class="oviartha">
                        <p>
                            आणि आत्म्याचा साक्षात्कार होईल अशी जी विद्या (ब्रह्मविद्या) आहे ती ऐकून जो
                            (अध्यात्मशास्त्राव्यतिरिक्त इतर पढलेला) विद्वान ज्या ब्रह्मविद्येची निंदा करतो ॥13-829॥
                        </p>
                    </div>
                </div>
                <div>
                    <div class="ovi">
                        <p>
                            उपनिषदांकडे न वचे । योगशास्त्र न रुचे ।<br>अध्यात्मज्ञानीं जयाचें । मनचि नाहीं ॥13-830॥
                        </p>
                    </div>
                    <div class="oviartha">
                        <p>
                            जो उपनिषदांकडे जात नाही ज्याला योगशास्त्र आवडत नाही आणि अध्यात्मज्ञानाचे ठिकाणी ज्याचे लक्षच
                            लागत नाही ॥13-830॥
                        </p>
                    </div>
                </div>
            </div>
            <div id="page84" class="page-content">
                <div>
                    <div class="ovi">
                        <p>
                            आत्मचर्चा एकी आथी । ऐसिये बुद्धीची भिंती ।<br>पाडूनि जयाची मती । वोढाळ जाहली ॥13-831॥
                        </p>
                    </div>
                    <div class="oviartha">
                        <p>
                            आत्मनिरूपण म्हणून काही एक महत्वाची गोष्ट आहे अशा समजुतीची भिंत (मर्यादा) पाडून ज्याची बुद्धि
                            स्वैर भटकणारी झाली आहे ॥13-831॥
                        </p>
                    </div>
                </div>
                <div>
                    <div class="ovi">
                        <p>
                            कर्मकांड तरी जाणे । मुखोद्गत पुराणें ।<br>ज्योतिषीं तो म्हणे । तैसेंचि होय ॥13-832॥
                        </p>
                    </div>
                    <div class="oviartha">
                        <p>
                            तो सर्व कर्मकांड जाणतो पुराणे त्याला तोंडपाठ आहेत आणि जो ज्योतिषशास्त्रात इतका निष्णात आहे
                            की तो भविष्य करेल तसे घडते. ॥13-832॥
                        </p>
                    </div>
                </div>
                <div>
                    <div class="ovi">
                        <p>
                            शिल्पीं अति निपुण । सूपकर्मींही प्रवीण ।<br>विधि आथर्वण । हातीं आथी ॥13-833॥
                        </p>
                    </div>
                    <div class="oviartha">
                        <p>
                            कलाकौशल्याच्या कामात अति निपुण असतो पाकक्रियेत अति प्रवीण असतो व अथर्वन वेदाचे विधि
                            (मंत्रशास्त्राचे जारण-मारण-उच्चाटान वगैरे विधी) त्याला हस्तगत झालेले असतात. ॥13-833॥
                        </p>
                    </div>
                </div>
                <div>
                    <div class="ovi">
                        <p>
                            कोकीं नाहीं ठेलें । भारत करी म्हणितलें ।<br>आगम आफाविले । मूर्त होतीं ॥13-834॥
                        </p>
                    </div>
                    <div class="oviartha">
                        <p>
                            कामशास्त्रात त्याला काही जाणावयाचे शिल्लक राहिलेले नाही भारत तर त्याला पाठ असते आणि
                            मंत्रशास्त्रही मूर्तिमंत त्याच्या स्वाधीन झालेले असते. ॥13-834॥
                        </p>
                    </div>
                </div>
                <div>
                    <div class="ovi">
                        <p>
                            नीतिजात सुझे । वैद्यकही बुझे ।<br>काव्यनाटकीं दुजें । चतुर नाहीं ॥13-835॥
                        </p>
                    </div>
                    <div class="oviartha">
                        <p>
                            नीतिसंबंधीची सर्व शास्त्रे त्यास अवगत असतात वैद्यकशास्त्र जो जाणतो व काव्यात व नाटकात
                            त्याहून दुसरा कोणी चतुर नाही. ॥13-835॥
                        </p>
                    </div>
                </div>
                <div>
                    <div class="ovi">
                        <p>
                            स्मृतींची चर्चा । दंशु जाणे गारुडियाचा ।<br>निघंटु प्रज्ञेचा । पाइकी करी ॥13-836॥
                        </p>
                    </div>
                    <div class="oviartha">
                        <p>
                            स्मृतीचा विचार त्याला कळतो इंद्रजाल विद्येचे मर्म त्याला कळते व वैदिक शब्दांच्या कोशाला तो
                            आपल्या बुद्धीचा चाकर करतो. ॥13-836॥
                        </p>
                    </div>
                </div>
                <div>
                    <div class="ovi">
                        <p>
                            पैं व्याकरणीं चोखडा । तर्कीं अतिगाढा ।<br>परी एक आत्मज्ञानीं फुडा । जात्यंधु जो ॥13-837॥
                        </p>
                    </div>
                    <div class="oviartha">
                        <p>
                            तो व्याकरणशास्त्रात अति प्रवीण तर्कशास्त्रात फार पटाईत असतो. परंतु एक अध्यात्मशास्त्रात जो
                            खरोखर जन्मांध आहे ॥13-837॥
                        </p>
                    </div>
                </div>
                <div>
                    <div class="ovi">
                        <p>
                            तें एकवांचूनि आघवां शास्त्रीं । सिद्धांत निर्माणधात्री ।<br>परी जळों तें मूळनक्षत्रीं । न
                            पाहें गा ॥13-838॥
                        </p>
                    </div>
                    <div class="oviartha">
                        <p>
                            त्या एका अध्यात्मज्ञानावाचून इतर सर्व शास्त्रांच्या सिद्धांतास निर्माण होण्याची तो पृथ्वीच
                            आहे (असा जरी तो असला) तरी पण त्याच्या त्या सर्व ज्ञानाला आग लागो. मूळ नक्षत्रावर जन्मलेल्या
                            मुलाला आईबापांनी पाहू नये तसे तू त्याच्याकडे पाहू नकोस. ॥13-838॥
                        </p>
                    </div>
                </div>
                <div>
                    <div class="ovi">
                        <p>
                            मोराआंगीं अशेषें । पिसें असतीं डोळसें ।<br>परी एकली दृष्टि नसे । तैसें तें गा ॥13-839॥
                        </p>
                    </div>
                    <div class="oviartha">
                        <p>
                            मोराच्या अंगावर जशी डोळेवाली पिसे पुष्कळ असतात परंतु मोर ज्या आपल्या दृष्टीने पहातो ती एकटी
                            दृष्टि त्या मोरास जर नसली तर त्या पिसांवरील डोळ्यांचा जसा काही एक उपयोग नाही त्याप्रमाणे
                            अर्जुना एका अध्यात्मज्ञानावाचून त्याच्या इतर ज्ञानाचा काही उपयोग नाही. ॥13-839॥
                        </p>
                    </div>
                </div>
                <div>
                    <div class="ovi">
                        <p>
                            जरी परमाणू एवढें । संजीवनीमूळ जोडे ।<br>तरी बहु काय गाडे । भरणें येरें ? ॥13-840॥
                        </p>
                    </div>
                    <div class="oviartha">
                        <p>
                            परमाणू एवढे जर संजीवनी वनस्पतीचे मूळ मिळाले तर इतर पुष्कळशा गाडे भरून असलेल्या वनस्पतीच्या
                            मुळ्या काय करावयाच्या आहेत ? ॥13-840॥
                        </p>
                    </div>
                </div>
            </div>
            <div id="page85" class="page-content">
                <div>
                    <div class="ovi">
                        <p>
                            आयुष्येंवीण लक्षणें । सिसेंवीण अळंकरणें ।<br>वोहरेंवीण वाधावणें । तो विटंबु गा ॥13-841॥
                        </p>
                    </div>
                    <div class="oviartha">
                        <p>
                            ज्याप्रमाणे आयुष्याशिवाय इतर सर्व सामुद्रिक उत्तम चिन्हे आहेत अथवा शीर नसलेल्या केवळ धडास
                            जसे अलंकार घालावेत अथवा नवरानवरिशिवाय जसा वर्धावा काढावा ही जशी केवळ विटंबना आहे ॥13-841॥
                        </p>
                    </div>
                </div>
                <div>
                    <div class="ovi">
                        <p>
                            तैसें शास्त्रजात जाण । आघवेंचि अप्रमाण ।<br>अध्यात्मज्ञानेंविण । एकलेनी ॥13-842॥
                        </p>
                    </div>
                    <div class="oviartha">
                        <p>
                            त्याप्रमाणे एका अध्यात्मज्ञानावाचून ते इतर सर्व शास्त्रांचे ज्ञान पूर्णपणे अप्रमाण आहे असे
                            समज. ॥13-842॥
                        </p>
                    </div>
                </div>
                <div>
                    <div class="ovi">
                        <p>
                            यालागीं अर्जुना पाहीं । अध्यात्मज्ञानाच्या ठायीं ।<br>जया नित्यबोधु नाहीं । शास्त्रमूढा
                            ॥13-843॥
                        </p>
                    </div>
                    <div class="oviartha">
                        <p>
                            याकरता अर्जुना असे पहा की ज्या शास्त्रमूढाला अध्यात्मज्ञानाचे ठिकाणी नित्य जागृति नाही
                            ॥13-843॥
                        </p>
                    </div>
                </div>
                <div>
                    <div class="ovi">
                        <p>
                            तया शरीर जें जालें । तें अज्ञानाचें बीं विरुढलें ।<br>तयाचें व्युत्पन्नत्व गेलें ।
                            अज्ञानवेलीं ॥13-844॥
                        </p>
                    </div>
                    <div class="oviartha">
                        <p>
                            त्याला शरीर जे प्राप्त झाले ते अज्ञानाच्या बीजाचा अंकूरच होय. आणि त्याची विद्वत्ता ही
                            अज्ञानाचा वेल (विस्तार) आहे. ॥13-844॥
                        </p>
                    </div>
                </div>
                <div>
                    <div class="ovi">
                        <p>
                            तो जें जें बोले । तें अज्ञानचि फुललें ।<br>तयाचें पुण्य जें फळलें । तें अज्ञान गा ॥13-845॥
                        </p>
                    </div>
                    <div class="oviartha">
                        <p>
                            तो जे जे बोलतो ते फुललेले अज्ञानाचे झाडच आहे व अरे त्याची जी पुण्यकर्मे आहेत ते अज्ञानच फळास
                            आलेले आहे. ॥13-845॥
                        </p>
                    </div>
                </div>
                <div>
                    <div class="ovi">
                        <p>
                            आणि अध्यात्मज्ञान कांहीं । जेणें मानिलेंचि नाहीं ।<br>तो ज्ञानार्थु न देखे काई । हें बोलावें
                            असें ? ॥13-846॥
                        </p>
                    </div>
                    <div class="oviartha">
                        <p>
                            आणि ज्याने अध्यात्मज्ञानाला कधीच मानले नाही तो ज्ञानाचा विषय जे ब्रह्म त्यास पहात नाही हे
                            सांगावयास पाहिजे काय ? ॥13-846॥
                        </p>
                    </div>
                </div>
                <div>
                    <div class="ovi">
                        <p>
                            ऐलीचि थडी न पवतां । पळे जो माघौता ।<br>तया पैलद्वीपींची वार्ता । काय होय ? ॥13-847॥
                        </p>
                    </div>
                    <div class="oviartha">
                        <p>
                            नदीच्या अलीकडच्या काठाला आला नाही तोच जो माघारी पळून जातो त्याला नदीच्या पलीकडच्या बेटाची
                            खबर काय ठाऊक असणार ? ॥13-847॥
                        </p>
                    </div>
                </div>
                <div>
                    <div class="ovi">
                        <p>
                            कां दारवंठाचि जयाचें । शीर रोंविलें खांचे ।<br>तो केवीं परिवरींचें । ठेविलें देखे ? ॥13-848॥
                        </p>
                    </div>
                    <div class="oviartha">
                        <p>
                            अथवा घराच्या दाराच्या उंबर्‍यातच ज्याचे मस्तक कापून खाचेत पुरले आहे तो घरात ठेवलेले पदार्थ
                            कसे पाहील ? ॥13-848॥
                        </p>
                    </div>
                </div>
                <div>
                    <div class="ovi">
                        <p>
                            तेवीं अध्यात्मज्ञानीं जया । अनोळख धनंजया ।<br>तया ज्ञानार्थु देखावया । विषो काई ? ॥13-849॥
                        </p>
                    </div>
                    <div class="oviartha">
                        <p>
                            त्याप्रमाणे अर्जुना अध्यात्मज्ञानाशी ज्याचा मुळीच परिचय नाही त्याला ज्ञानाचा अर्थ जे ब्रह्म
                            ते समजण्याला विषय होईल काय ? ॥13-849॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि आतां विशेषें । तो ज्ञानाचें तत्त्व न देखे ।<br>हें सांगावें आंखेंलेखें । न लगे तुज
                            ॥13-850॥
                        </p>
                    </div>
                    <div class="oviartha">
                        <p>
                            म्हणून आता तो ज्ञानाचे तत्व पहात नाही हे तुला आकडे मांडून लिहून विशेष सांगावयास नको.
                            ॥13-850॥
                        </p>
                    </div>
                </div>
            </div>
            <div id="page86" class="page-content">
                <div>
                    <div class="ovi">
                        <p>
                            जेव्हां सगर्भे वाढिलें । तेव्हांचि पोटींचें धालें ।<br>तैसें मागिलें पदें बोलिलें । तेंचि
                            होय ॥13-851॥
                        </p>
                    </div>
                    <div class="oviartha">
                        <p>
                            जेव्हा गरोदर स्त्रीला जेवावयास वाढावे तेव्हाच तिच्या पोटातले मूल तृप्त होते. (त्या मुलास
                            निराळे वाढणे नको). त्याप्रमाणे वरती ज्ञानाचे जे वर्णन केले गेले त्यात अज्ञानाच्या लक्षणांचा
                            अंतर्भाव होत आहे. ॥13-851॥
                        </p>
                    </div>
                </div>
                <div>
                    <div class="ovi">
                        <p>
                            वांचूनियां वेगळें । रूप करणें हें न मिळे ।<br>जेवीं अवंतिलें आंधळें । तें दुजेनसीं ये
                            ॥13-852॥
                        </p>
                    </div>
                    <div class="oviartha">
                        <p>
                            वास्तविक पाहिले तर मागे वर्णन केलेल्या पदाहून निराळे वर्णन करावयास नको. आंधळा मनुष्य
                            जेवावयाला बोलावला असता तो दुसर्‍या डोळस वाटाड्याला बरोबर घेऊन यावयाचा तसेच हेही आहे असे समज.
                            ॥13-852॥
                        </p>
                    </div>
                </div>
                <div>
                    <div class="ovi">
                        <p>
                            एवं इये उपरतीं । अज्ञानचिन्हें मागुतीं ।<br>अमानित्वादि प्रभृती । वाखाणिलीं ॥13-853॥
                        </p>
                    </div>
                    <div class="oviartha">
                        <p>
                            याप्रमाणे ही अमानित्वादि ज्ञानाची चिन्हे पुन्हा उलट रीतीने सांगितली. ॥13-853॥
                        </p>
                    </div>
                </div>
                <div>
                    <div class="ovi">
                        <p>
                            जे ज्ञानपदें अठरा । केलियां येरी मोहरां ।<br>अज्ञान या आकारा । सहजें येती ॥13-854॥
                        </p>
                    </div>
                    <div class="oviartha">
                        <p>
                            कारण की ज्ञानाची अठरा पदे उलट फिरवली (उदा. अमानित्वाच्या उलट मानित्व वगैरे) असता अज्ञानाची
                            लक्षणे सहजच सिद्ध होतात. ॥13-854॥
                        </p>
                    </div>
                </div>
                <div>
                    <div class="ovi">
                        <p>
                            मागां श्लोकाचेनि अर्धार्धें । ऐसें सांगितलें श्रीमुकुंदें ।<br>ना उफराटीं इयें ज्ञानपदें ।
                            तेंचि अज्ञान ॥13-855॥
                        </p>
                    </div>
                    <div class="oviartha">
                        <p>
                            मागे (या अध्यायाच्या) अकराव्या श्लोकाच्या उत्तरार्धात दुसर्‍या अर्ध्यामधे श्रीमुकुंदाने
                            (श्रीकृष्णाने) असे संगितले की ही ज्ञानपदे उलट केली की तेच अज्ञान होय. ॥13-855॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि इया वाहणीं । केली म्यां उपलवणी ।<br>वांचूनि दुधा मेळऊनि पाणी । फार कीजे ? ॥13-856॥
                        </p>
                    </div>
                    <div class="oviartha">
                        <p>
                            म्हणून अशा रीतीने (अज्ञानं यदतोऽन्यथा या पदाचे) मी विस्तारपूर्वक वर्णन केले नाही तर दुधात
                            पाणी मिसळून जसे दूध वाढावयाचे ॥13-856॥
                        </p>
                    </div>
                </div>
                <div>
                    <div class="ovi">
                        <p>
                            तैसें जी न बडबडीं । पदाची कोर न सांडी ।<br>परी मूळध्वनींचिये वाढी । निमित्त जाहलों ॥13-857॥
                        </p>
                    </div>
                    <div class="oviartha">
                        <p>
                            महाराज त्याप्रमाणे (पाणी घालून दूध वाढवल्याप्रमाणे) मी बडबडत नाही. श्लोकातील पदांची हद्द मी
                            सोडीत नाही. परंतु मूळश्लोकात जे थोडक्यात सांगितले त्याचे विस्तारपूर्वक वर्णन करण्यास मी
                            निमित्त झालो. ॥13-857॥
                        </p>
                    </div>
                </div>
                <div>
                    <div class="ovi">
                        <p>
                            तंव श्रोते म्हणती राहें । कें परिहारा ठावो आहे ? ।<br>बिहिसी कां वायें । कविपोषका ? ॥13-858॥
                        </p>
                    </div>
                    <div class="oviartha">
                        <p>
                            तेव्हा श्रवणास बसलेली संतमंडळी म्हणतात थांब परिहाराला जागा कोठे राहिली आहे ? हे कविपोषका तू
                            व्यर्थ का भितोस ? ॥13-858॥
                        </p>
                    </div>
                </div>
                <div>
                    <div class="ovi">
                        <p>
                            तूतें श्रीमुरारी । म्हणितलें आम्ही प्रकट करीं ।<br>जें अभिप्राय गव्हरीं । झांकिले आम्हीं
                            ॥13-859॥
                        </p>
                    </div>
                    <div class="oviartha">
                        <p>
                            ‘जे अभिप्राय आम्ही गीतारूपी गुहेत गुप्त ठेवले होते ते तू प्रगट कर’ असे तुला श्रीमुरारींनी
                            (श्रीकृष्णाने) सांगितले. ॥13-859॥
                        </p>
                    </div>
                </div>
                <div>
                    <div class="ovi">
                        <p>
                            तें देवाचें मनोगत । दावित आहासी तूं मूर्त ।<br>हेंही म्हणतां चित्त । दाटैल तुझें ॥13-860॥
                        </p>
                    </div>
                    <div class="oviartha">
                        <p>
                            देवाचे गुप्त अभिप्राय तू प्रगट करावेस हे जे देवाचे मनोगत ते तू आपल्या वक्तृत्वाने (अज्ञानाची
                            लक्षणे सांगण्याने) स्पष्ट दाखवीत आहेस असे म्हणण्याने देखील तुझे चित्त (संतमंडळी माझी स्तुति
                            करीत आहेत असे तुला वाटून) त्या भाराने दडपून जाईल. ॥13-860॥
                        </p>
                    </div>
                </div>
            </div>
            <div id="page87" class="page-content">
                <div>
                    <div class="ovi">
                        <p>
                            म्हणौनि असो हें न बोलों । परि साविया गा तोषलों ।<br>जे ज्ञानतरिये मेळविलों । श्रवण सुखाचिये
                            ॥13-861॥
                        </p>
                    </div>
                    <div class="oviartha">
                        <p>
                            म्हणून हे राहू दे आम्ही हे बोलत नाही परंतु अरे आम्हास सहज संतोष झाला आहे. कारण की
                            श्रवणसुखाच्या ज्ञानरूपी नौकेचा (होडीचा) तू आम्हास योग करून दिला आहेस. ॥13-861॥
                        </p>
                    </div>
                </div>
                <div>
                    <div class="ovi">
                        <p>
                            आतां इयावरी । जे तो श्रीहरी ।<br>बोलिला तें करीं । कथन वेगां ॥13-862॥
                        </p>
                    </div>
                    <div class="oviartha">
                        <p>
                            तर आता यानंतर तो श्रीहरी जे काही बोलला ते लवकर सांग. ॥13-862॥
                        </p>
                    </div>
                </div>
                <div>
                    <div class="ovi">
                        <p>
                            इया संतवाक्यासरिसें । म्हणितलें निवृत्तिदासें ।<br>जी अवधारा तरी ऐसें । बोलिलें देवें
                            ॥13-863॥
                        </p>
                    </div>
                    <div class="oviartha">
                        <p>
                            असे संतांनी सांगितल्याबरोबर निवृत्तिदास (ज्ञानेश्वरमहाराज) म्हणाले की तर महाराज ऐका असे
                            म्हणाले. ॥13-863॥
                        </p>
                    </div>
                </div>
                <div>
                    <div class="ovi">
                        <p>
                            म्हणती तुवां पांडवा । हा चिन्हसमुच्चयो आघवा ।<br>आयकिला तो जाणावा । अज्ञानभागु ॥13-864॥
                        </p>
                    </div>
                    <div class="oviartha">
                        <p>
                            देव म्हणतात अर्जुना हा जो तू सर्व लक्षणांचा समुदाय ऐकलास तो अज्ञानाचा भाग आहे असे समज.
                            ॥13-864॥
                        </p>
                    </div>
                </div>
                <div>
                    <div class="ovi">
                        <p>
                            इया अज्ञानविभागा । पाठी देऊनि पैं गा ।<br>ज्ञानविखीं चांगा । दृढा होईजे ॥13-865॥
                        </p>
                    </div>
                    <div class="oviartha">
                        <p>
                            अर्जुना या अज्ञानभागाकडे पाठ करून (या अज्ञानभागाचा त्याग करून) ज्ञानाविषयी चांगला दृढ हो.
                            ॥13-865॥
                        </p>
                    </div>
                </div>
                <div>
                    <div class="ovi">
                        <p>
                            मग निर्वाळिलेनि ज्ञानें । ज्ञेय भेटेल मनें ।<br>तें जाणावया अर्जुनें । आस केली ॥13-866॥
                        </p>
                    </div>
                    <div class="oviartha">
                        <p>
                            मग या शुद्ध ज्ञानाच्या योगाने मनाचा ज्या ज्ञेयात (ब्रह्मवस्तूत) प्रवेश होईल ते ज्ञेयस्वरूप
                            जाणण्याची अर्जुनाने इच्छा केली. ॥13-866॥
                        </p>
                    </div>
                </div>
                <div>
                    <div class="ovi">
                        <p>
                            तंव सर्वज्ञांचा रावो । म्हणे जाणौनि तयाचा भावो ।<br>परिसें ज्ञेयाचा अभिप्रावो । सांगों आतां
                            ॥13-867॥
                        </p>
                    </div>
                    <div class="oviartha">
                        <p>
                            तेव्हा सर्वज्ञांचे राजे जे श्रीकृष्ण ते अर्जुनाचा अभिप्राय जाणून म्हणतात आता ज्ञेयाचे स्वरूप
                            तू ऐक आम्ही तुला सांगतो. ॥13-867॥
                        </p>
                    </div>
                </div>
                <div>
                    <div class="ovi">
                        <p>
                            तरि ज्ञेय ऐसें म्हणणें । वस्तूतें येणेंचि कारणें ।<br>जें ज्ञानेंवांचूनि कवणें । उपायें नये
                            ॥13-868॥
                        </p>
                    </div>
                    <div class="oviartha">
                        <p>
                            तर ब्रह्माला ज्ञेय म्हणावयाचे ते एवढ्याकरता की ते (ब्रह्म) ज्ञानावाचून दुसर्‍या कोणत्याही
                            उपायांनी जाणले जात नाही. ॥13-868॥
                        </p>
                    </div>
                </div>
                <div>
                    <div class="ovi">
                        <p>
                            आणि जाणितलेयावरौतें । कांहींच करणें नाहीं जेथें ।<br>जाणणेंचि तन्मयातें । आणी जयाचें
                            ॥13-869॥
                        </p>
                    </div>
                    <div class="oviartha">
                        <p>
                            आणि जे ब्रह्म जाणल्यावर काहीच करावयाचे रहात नाही व ज्याचे ज्ञान जाणणाराला ज्ञेयस्वरूप करते.
                            ॥13-869॥
                        </p>
                    </div>
                </div>
                <div>
                    <div class="ovi">
                        <p>
                            जें जाणितलेयासाठीं । संसार काढूनियां कांठीं ।<br>जिरोनि जाइजे पोटीं । नित्यानंदाच्या
                            ॥13-870॥
                        </p>
                    </div>
                    <div class="oviartha">
                        <p>
                            जे ज्ञेयस्वरूप जाणल्यामुळेच संसाराचे कुंपण काढून टाकून (संसाराचा निरास करून) नित्यानंदाच्या
                            पोटात जिरून जावे (म्हणजे नित्यानंदरूप व्हावे) ॥13-870॥
                        </p>
                    </div>
                </div>
            </div>
            <div id="page88" class="page-content">
                <div>
                    <div class="ovi">
                        <p>
                            तें ज्ञेय गा ऐसें । आदि जया नसे ।<br>परब्रह्म आपैसें । नाम जया ॥13-871॥
                        </p>
                    </div>
                    <div class="oviartha">
                        <p>
                            अर्जुना ते ज्ञेय असे आहे की ज्याला आरंभ नाही व ज्याला परब्रह्म असे स्वभावत:च नाव आहे.
                            ॥13-871॥
                        </p>
                    </div>
                </div>
                <div>
                    <div class="ovi">
                        <p>
                            जें नाहीं म्हणों जाइजे । तंव विश्वाकारें देखिजे ।<br>आणि विश्वचि ऐसें म्हणिजे । तरि हे माया
                            ॥13-872॥
                        </p>
                    </div>
                    <div class="oviartha">
                        <p>
                            जे नाही म्हणायला जावे तर जे विश्वाच्या आकाराने दिसते आणि जे ब्रह्म विश्वच आहे असे म्हटले तर
                            विश्व हा मिथ्याभास आहे. ॥13-872॥
                        </p>
                    </div>
                </div>
                <div>
                    <div class="ovi">
                        <p>
                            रूप वर्ण व्यक्ती । नाहीं दृश्य दृष्टा स्थिती ।<br>तरी कोणें कैसें आथी । म्हणावें पां
                            ॥13-873॥
                        </p>
                    </div>
                    <div class="oviartha">
                        <p>
                            त्या ब्रह्माच्या ठिकाणी रूप रंग व आकार ही नाहीत व दृश्य (पहाण्याचा विषय) व द्रष्टा (पहाणारा)
                            ही स्थिती नाही. असे असल्यामुळे ते आहे हे कोणी व कसे म्हणावे ? ॥13-873॥
                        </p>
                    </div>
                </div>
                <div>
                    <div class="ovi">
                        <p>
                            आणि साचचि जरी नाहीं । तरी महदादि कोणें ठाईं ।<br>स्फुरत कैचें काई । तेणेंवीण असे ? ॥13-874॥
                        </p>
                    </div>
                    <div class="oviartha">
                        <p>
                            आणि (असे आहे म्हणून) जर ते खरोखरच नाही असे म्हणावे तर महतत्त्वादिक कोणाच्या ठिकाणी स्फुरतात
                            ? व त्याच्यावाचून कोठले काय आहे ? (त्याच्यावाचून दुसरे काहीच नाही). ॥13-874॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि आथी नाथी हे बोली । जें देखोनि मुकी जाहली ।<br>विचारेंसीं मोडली । वाट जेथें ॥13-875॥
                        </p>
                    </div>
                    <div class="oviartha">
                        <p>
                            म्हणून जे ब्रह्म पाहून ‘आहे नाही’ ही भाषा मुकी झाली (जे आहे म्हणता येत नाही व जे नाही म्हणता
                            येत नाही) व ज्या ब्रह्माच्या ठिकाणी विचाराची वाट मोडली आहे (ज्याच्या संबंधाने काही विचार
                            करता येत नाही) ॥13-875॥
                        </p>
                    </div>
                </div>
                <div>
                    <div class="ovi">
                        <p>
                            जैसी भांडघटशरावीं । तदाकारें असे पृथ्वी ।<br>तैसें सर्व होऊनियां सर्वीं । असे जे वस्तु
                            ॥13-876॥
                        </p>
                    </div>
                    <div class="oviartha">
                        <p>
                            डेरा घागर व परळ यामधे माती जशी त्या त्या आकाराने असते त्याप्रमाने जी वस्तु (ब्रह्मवस्तु)
                            सर्व जगतात सर्व पदार्थ होऊन राहिली आहे ॥13-876॥
                        </p>
                    </div>
                </div>
                <div>
                    <div class="ovi">
                        <p>
                            आघवांचि देशीं काळीं । नव्हतां देशकाळांवेगळी ।<br>जे क्रिया स्थूळास्थूळीं । तेचि हात जयाचे
                            ॥13-877॥
                        </p>
                    </div>
                    <div class="oviartha">
                        <p>
                            सर्व देशांमधे व सर्व कालांमधे देशकालाहून जी वस्तु वेगळी न होता जी क्रिया स्थूल व
                            सूक्ष्माकडून (देहाकडून व अंत:करणाकडून) होते तेच (ती क्रियाच) ज्याचे (ब्रह्माचे) हात आहेत.
                            ॥13-877॥
                        </p>
                    </div>
                </div>
                <div>
                    <div class="ovi">
                        <p>
                            तयातें याकारणें । विश्वबाहू ऐसें म्हणणें ।<br>जें सर्वचि सर्वपणें । सर्वदा करी ॥13-878॥
                        </p>
                    </div>
                    <div class="oviartha">
                        <p>
                            या कारणास्तव या वस्तूला विश्वबाहु असे म्हटलेले आहे. कारण की ती वस्तु सर्व होऊन सर्व काळ
                            सर्वच करते. ॥13-878॥
                        </p>
                    </div>
                </div>
                <div>
                    <div class="ovi">
                        <p>
                            आणि समस्तांही ठाया । एके काळीं धनंजया ।<br>आलें असे म्हणौनि जया । विश्वांघ्रीनाम ॥13-879॥
                        </p>
                    </div>
                    <div class="oviartha">
                        <p>
                            आणि सर्व ठिकाणी एकाच काली ते (ब्रह्म) आहे म्हणून अर्जुना त्यास ‘विश्वांघ्रि) (ज्याचे चरण
                            सर्वत्र आहेत असा) हे नाव आहे. ॥13-879॥
                        </p>
                    </div>
                </div>
                <div>
                    <div class="ovi">
                        <p>
                            पैं सवितया आंग डोळे । नाहींत वेगळे वेगळे ।<br>तैसें सर्वद्रष्टे सकळें । स्वरूपें जें
                            ॥13-880॥
                        </p>
                    </div>
                    <div class="oviartha">
                        <p>
                            जसे सूर्याला अंग व डोळे हे वेगळे नाहीत तशी जी वस्तु ही पदार्थाच्या स्वरूपाने असल्यामुळे ती
                            सर्वास पहाणारी आहे. ॥13-880॥
                        </p>
                    </div>
                </div>
            </div>
            <div id="page89" class="page-content">
                <div>
                    <div class="ovi">
                        <p>
                            म्हणौनि विश्वतश्चक्षु । हा अचक्षूच्या ठायीं पक्षु ।<br>बोलावया दक्षु । जाहला वेदु ॥13-881॥
                        </p>
                    </div>
                    <div class="oviartha">
                        <p>
                            म्हणून ‘विश्वतचक्षु’ (ज्याला सर्वत्र नेत्र आहेत असा) असा हा प्रकार नेत्ररहिताच्या ठिकाणी
                            बोलण्य़ास वेद तयार झाला. ॥13-881॥
                        </p>
                    </div>
                </div>
                <div>
                    <div class="ovi">
                        <p>
                            जें सर्वांचे शिरावरी । नित्य नांदे सर्वांपरी ।<br>ऐसिये स्थितीवरी । विश्वमूर्धा म्हणिपे
                            ॥13-882॥
                        </p>
                    </div>
                    <div class="oviartha">
                        <p>
                            जे सर्वांच्या मस्तकावर नित्य सर्व प्रकाराने नांदत आहे अशी स्थिती असल्यामुळे त्यास
                            ‘विश्वमूर्धा’ म्हटले जाते ॥13-882॥
                        </p>
                    </div>
                </div>
                <div>
                    <div class="ovi">
                        <p>
                            पैं गा मूर्ति तेंचि मुख । हुताशना जैसें देख ।<br>तैसें सर्वपणें अशेख । भोक्ते जे ॥13-883॥
                        </p>
                    </div>
                    <div class="oviartha">
                        <p>
                            अर्जुना असे पहा की अग्नीच्या ठिकाणी जसे अग्नीचे स्वरूप तेच मुख असते तसे जे ब्रह्म सर्व
                            अंगाने भोगीत आहे ॥13-883॥
                        </p>
                    </div>
                </div>
                <div>
                    <div class="ovi">
                        <p>
                            यालागीं तया पार्था । विश्वतोमुख हे व्यवस्था ।<br>आली वाक्पथा । श्रुतीचिया ॥13-884॥
                        </p>
                    </div>
                    <div class="oviartha">
                        <p>
                            या कारणाने अर्जुना त्याला विश्वतोमुख’ (म्हणजे ज्याला सर्वत्र मुखे आहेत असा) हा प्रकार
                            श्रुतीच्या बोलण्यात आला. ॥13-884॥
                        </p>
                    </div>
                </div>
                <div>
                    <div class="ovi">
                        <p>
                            आणि वस्तुमात्रीं गगन । जैसें असे संलग्न ।<br>तैसें शब्दजातीं कान । सर्वत्र जया ॥13-885॥
                        </p>
                    </div>
                    <div class="oviartha">
                        <p>
                            आणि जसे आकाश सर्व वस्तूत मिळून असते त्याप्रमाणे ज्याला सर्वत्र शब्दमात्राच्या ठिकाणी कान
                            आहेत ॥13-885॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि आम्हीं तयातें । म्हणों सर्वत्र आइकतें ।<br>एवं जें सर्वांतें । आवरूनि असे ॥13-886॥
                        </p>
                    </div>
                    <div class="oviartha">
                        <p>
                            म्हणून आम्ही त्यास सर्व ठिकाणी ऐकणारे’ असे म्हणतो. याप्रमाणे जे सर्व पदार्थमात्रास व्यापून
                            आहे ॥13-886॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं तरी महामती । विश्वतश्चक्षु इया श्रुती ।<br>तयाचिया व्याप्ती । रूप केलें ॥13-887॥
                        </p>
                    </div>
                    <div class="oviartha">
                        <p>
                            हे बुद्धिमान अर्जुना सहज विचार करून पाहिले तर ‘विश्वतचक्षु’ या श्रुतीने त्या वस्तूच्या
                            व्याप्तीचे वर्णन केले. ॥13-887॥
                        </p>
                    </div>
                </div>
                <div>
                    <div class="ovi">
                        <p>
                            वांचूनि हस्त नेत्र पाये । हें भाष तेथ कें आहे ? ।<br>सर्व शून्याचा न साहे । निष्कर्षु जें
                            ॥13-888॥
                        </p>
                    </div>
                    <div class="oviartha">
                        <p>
                            एरवी ब्रह्म हे सर्व शून्यपणाचा शेवट आहे हाही सिद्धांत ज्या ठिकाणी सहन होत नाही त्या ठिकाणी
                            (ब्रह्मवस्तूच्या ठिकाणी) हात पाय डोळे हे बोलणे कोठे आहे ? ॥13-888॥
                        </p>
                    </div>
                </div>
                <div>
                    <div class="ovi">
                        <p>
                            पैं कल्लोळातें कल्लोळें । ग्रसिजत असे ऐसें कळे ।<br>परी ग्रसितें ग्रासावेगळें । असे काई ?
                            ॥13-889॥
                        </p>
                    </div>
                    <div class="oviartha">
                        <p>
                            एका लाटेने दुसर्‍या लाटेला गिळून टाकले असे कळते (वाटते) परंतु तेथे ग्रासणारे हे ग्रासले
                            जाणार्‍याहून वेगळे आहे काय ? ॥13-889॥
                        </p>
                    </div>
                </div>
                <div>
                    <div class="ovi">
                        <p>
                            तैसें साचचि जें एक । तेथ कें व्याप्यव्यापक ? ।<br>परी बोलावया नावेक । करावें लागे ॥13-890॥
                        </p>
                    </div>
                    <div class="oviartha">
                        <p>
                            त्याप्रमाणे खरोखर हे जे एक आहे तेथे व्याप्य व व्यापक असा भेद क्षणभर करावा लागतो. ॥13-890॥
                        </p>
                    </div>
                </div>
            </div>
            <div id="page90" class="page-content">
                <div>
                    <div class="ovi">
                        <p>
                            पैं शून्य जैं दावावें जाहलें । तैं बिंदुलें एक पाहिजे केलें ।<br>तैसें अद्वैत सांगावें बोलें
                            । तैं द्वैत कीजे ॥13-891॥
                        </p>
                    </div>
                    <div class="oviartha">
                        <p>
                            शून्य (काही नाही) हे जेव्हा दाखवायचे असते तेव्हा एक बिंदुले (पूज्य म्हणजे काही नाही हे
                            दाखवणारी आकृति) करावे लागते त्याप्रमाणे अद्वैत जेव्हा शब्दांनी सांगावयाचे असते तेव्हा द्वैत
                            करावे लागते. ॥13-891॥
                        </p>
                    </div>
                </div>
                <div>
                    <div class="ovi">
                        <p>
                            एर्‍हवीं तरी पार्था । गुरुशिष्यसत्पथा ।<br>आडळु पडे सर्वथा । बोल खुंटे ॥13-892॥
                        </p>
                    </div>
                    <div class="oviartha">
                        <p>
                            अर्जुना अव्दैताचे वर्णन करण्याकरता द्वैत केले नाही तर गुरुशिष्यांच्या सन्मार्गाला
                            (संप्रदायाला) पूर्णपणे अडथळा येईल व बोलणेच खुंटेल. ॥13-892॥
                        </p>
                    </div>
                </div>
                <div>
                    <div class="ovi">
                        <p>
                            म्हणौनि गा श्रुती । द्वैतभावें अद्वैतीं ।<br>निरूपणाची वाहती । वाट केली ॥13-893॥
                        </p>
                    </div>
                    <div class="oviartha">
                        <p>
                            अर्जुना म्हणून श्रुतीने द्वैताच्या सहाय्याने अद्वैताच्या ठिकाणी वर्णन करण्याचा मार्ग मोकळा
                            करून दिला. ॥13-893॥
                        </p>
                    </div>
                </div>
                <div>
                    <div class="ovi">
                        <p>
                            तेंचि आतां अवधारीं । इये नेत्रगोचरें आकारीं ।<br>तें ज्ञेय जयापरी । व्यापक असे ॥13-894॥
                        </p>
                    </div>
                    <div class="oviartha">
                        <p>
                            ते ज्ञेय (ब्रह्म) ज्या प्रकाराने या सर्व दृश्य आकारामधे व्यापून आहे तोच प्रकार आता ऐक.
                            ॥13-894॥
                        </p>
                    </div>
                </div>
                <div>
                    <div class="ovi">
                        <p>
                            तरी तें गा किरीटी ऐसें । अवकाशीं आकाश जैसें ।<br>पटीं पटु होऊनि असे । तंतु जेवीं ॥13-895॥
                        </p>
                    </div>
                    <div class="oviartha">
                        <p>
                            तरी हे अर्जुना ते ब्रह्म असे आहे की जसे अवकाशाच्या ठिकाणी आकाश व्यापून आहे अथवा वस्त्रामधे
                            तंतू जसा वस्त्र होऊन आहे. ॥13-895॥
                        </p>
                    </div>
                </div>
                <div>
                    <div class="ovi">
                        <p>
                            उदक होऊनि उदकीं । रसु जैसा अवलोकीं ।<br>दीपपणें दीपकीं । तेज जैसें ॥13-896॥
                        </p>
                    </div>
                    <div class="oviartha">
                        <p>
                            पहा की पाण्यामधे रस जसा पाणी होऊन असतो अथवा दिव्यामधे दिवा होऊन जसे तेज असते ॥13-896॥
                        </p>
                    </div>
                </div>
                <div>
                    <div class="ovi">
                        <p>
                            कर्पूरत्वें कापुरीं । सौरभ्य असे जयापरी ।<br>शरीर होऊनि शरीरीं । कर्म जेवीं ॥13-897॥
                        </p>
                    </div>
                    <div class="oviartha">
                        <p>
                            ज्याप्रमाणे कापुरामधे सुगंध कापूर होऊन असतो अथवा शरीरामधे जसे कर्म शरीर होऊन असते. ॥13-897॥
                        </p>
                    </div>
                </div>
                <div>
                    <div class="ovi">
                        <p>
                            किंबहुना पांडवा । सोनेंचि सोनयाचा रवा ।<br>तैसें जें या सर्वां । सर्वांगीं असे ॥13-898॥
                        </p>
                    </div>
                    <div class="oviartha">
                        <p>
                            फार काय सांगावे ? अर्जुना जसे सोनेच सोन्याचा तुकडा होऊन असतो त्याप्रमाणे जे ब्रह्म या
                            सर्वांच्या सर्व अंगात आहे ॥13-898॥
                        </p>
                    </div>
                </div>
                <div>
                    <div class="ovi">
                        <p>
                            परी रवेपणामाजिवडे । तंव रवा ऐसें आवडे ।<br>वांचूनि सोनें सांगडें । सोनया जेवीं ॥13-899॥
                        </p>
                    </div>
                    <div class="oviartha">
                        <p>
                            (येथून ब्रह्माची व्याप्ती जगामधे कशी आहे हे व्यतिरेक दृष्टीने दाखवतात). परंतु ते सोने
                            तुकडेपणामधे असते तेव्हा तो सोन्याचा तुकडा असे वाटते पण वास्तविक पाहिले तर (तुकड्याच्या
                            आकाराने असणारे) सोने हे सोन्यासारखेच आहे ॥13-899॥
                        </p>
                    </div>
                </div>
                <div>
                    <div class="ovi">
                        <p>
                            पैं गा वोघुचि वांकुडा । परि पाणी उजू सुहाडा ।<br>वन्हि आला लोखंडा । लोह नव्हे कीं ॥13-900॥
                        </p>
                    </div>
                    <div class="oviartha">
                        <p>
                            हे मित्रा अर्जुना. पाण्याचा ओघ जरी वाकडा असला तरी पाणी जसे सरळच असते अथवा लोखंडात अग्नीचा
                            प्रवेश झाला म्हणून तो अग्नि जसा लोखंड होत नाही. ॥13-900॥
                        </p>
                    </div>
                </div>
            </div>
            <div id="page91" class="page-content">
                <div>
                    <div class="ovi">
                        <p>
                            घटाकारें वेंटाळें । तेथ नभ गमे वाटोळें ।<br>मठीं तरी चौफळें । आये दिसे ॥13-901॥
                        </p>
                    </div>
                    <div class="oviartha">
                        <p>
                            घटाच्या आकाराने वेटाळलेले आकाश घटामधे जसे वाटोळे आहे असे वाटते व मठामधे सापडलेले आकाश हे
                            चौकोनी आकाराचे दिसते ॥13-901॥
                        </p>
                    </div>
                </div>
                <div>
                    <div class="ovi">
                        <p>
                            तरि ते अवकाश जैसें । नोहिजतीचि कां आकाशें ।<br>जें विकार होऊनि तैसें । विकारी नोहे ॥13-902॥
                        </p>
                    </div>
                    <div class="oviartha">
                        <p>
                            परंतु आकाश हे जसे ते अवकाश (घटातील वाटोळी पोकळी अथवा मठातील चौकोनी पोकळी) झाले नाही
                            त्याप्रमाणे जे ब्रह्म सर्व विकार (मनादि इंद्रिये अथवा सत्वादि गुणादिक) होऊन जे विकारवान्
                            झाले नाही ॥13-902॥
                        </p>
                    </div>
                </div>
                <div>
                    <div class="ovi">
                        <p>
                            मन मुख्य इंद्रियां । सत्त्वादि गुणां ययां- ।<br>सारिखें ऐसें धनंजया । आवडे कीर ॥13-903॥
                        </p>
                    </div>
                    <div class="oviartha">
                        <p>
                            अर्जुना ते ब्रह्म मन ज्यात मुख्य आहे अशा इंद्रियांसारखे आणि सत्वरजादि गुणांसारखे असल्याचे
                            (वरून वरून) दिसते खरे ॥13-903॥
                        </p>
                    </div>
                </div>
                <div>
                    <div class="ovi">
                        <p>
                            पैं गुळाची गोडी । नोहे बांधया सांगडी ।<br>तैसीं गुण इंद्रियें फुडीं । नाहीं तेथ ॥13-904॥
                        </p>
                    </div>
                    <div class="oviartha">
                        <p>
                            परंतु गुळाची गोडी जरी ढेपेत सापडलेली असते तरी ती गोडी ढेपेच्या आकाराची झालेली नसते
                            त्याप्रमाणे (गुण व इंद्रिये यात जरी ब्रह्म वस्तु आहे तरी) ब्रह्मवस्तूच्या ठिकाणी गुण व
                            इंद्रिये ही खरोखर नाहीत. ॥13-904॥
                        </p>
                    </div>
                </div>
                <div>
                    <div class="ovi">
                        <p>
                            अगा क्षीराचिये दशे । घृत क्षीराकारें असे ।<br>परी क्षीरचि नोहे जैसें । कपिध्वजा ॥13-905॥
                        </p>
                    </div>
                    <div class="oviartha">
                        <p>
                            हे कपिध्वजा अर्जुना दुधाच्या अवस्थेमधे तूप हे दुधाच्या आकाराने असते परंतु ते दूधच जसे तूप
                            नसते ॥13-905॥
                        </p>
                    </div>
                </div>
                <div>
                    <div class="ovi">
                        <p>
                            तैसें जें इये विकारीं । विकार नोहे अवधारीं ।<br>पैं आकारा नाम भोंवरी । येर सोने तें सोनें
                            ॥13-906॥
                        </p>
                    </div>
                    <div class="oviartha">
                        <p>
                            त्याप्रमाणे जे ब्रह्म या विकारात आहे परंतु जे विकार नाही असे समज. (ते कसे तर) ज्याप्रमाणे
                            आकाराला बुगडी हे नाव आहे बाकी सर्व सोने ते सोनेच आहे. ॥13-906॥
                        </p>
                    </div>
                </div>
                <div>
                    <div class="ovi">
                        <p>
                            इया उघड मर्‍हाटिया । तें वेगळेपण धनंजया ।<br>जाण गुण इंद्रियां- । पासोनियां ॥13-907॥
                        </p>
                    </div>
                    <div class="oviartha">
                        <p>
                            अर्जुना या उघड उघड मराठी (सोप्या) भाषेने सांगावयाचे म्हटले म्हणजे तू गुणेंद्रियांपासून
                            वस्तूचे वेगळेपण समज. ॥13-907॥
                        </p>
                    </div>
                </div>
                <div>
                    <div class="ovi">
                        <p>
                            नामरूपसंबंधु । जातिक्रियाभेदु ।<br>हा आकारासीच प्रवादु । वस्तूसि नाहीं ॥13-908॥
                        </p>
                    </div>
                    <div class="oviartha">
                        <p>
                            नाम रूप संबंध जाति क्रिया व भेद हे सर्व आकाराला बोलणे आहे वस्तूला हे बोलणे नाही. ॥13-908॥
                        </p>
                    </div>
                </div>
                <div>
                    <div class="ovi">
                        <p>
                            तें गुण नव्हे कहीं । गुणा तया संबंधु नाहीं ।<br>परी तयाच्याचि ठायीं । आभासती ॥13-909॥
                        </p>
                    </div>
                    <div class="oviartha">
                        <p>
                            ते ब्रह्म कधीही गुण होत नाही पण गुण हे त्याच्याच ठिकाणी भासतात. ॥13-909॥
                        </p>
                    </div>
                </div>
                <div>
                    <div class="ovi">
                        <p>
                            येतुलेयासाठीं । संभ्रांताच्या पोटीं ।<br>ऐसें जाय किरीटी । जे हेंचि धरी ॥13-910॥
                        </p>
                    </div>
                    <div class="oviartha">
                        <p>
                            अर्जुना एवढ्या मुळेच अज्ञानी लोकांच्या पोटात (मनात) असे वाटते की ही वस्तूच गुणाला धारण करते.
                            ॥13-910॥
                        </p>
                    </div>
                </div>
            </div>
            <div id="page92" class="page-content">
                <div>
                    <div class="ovi">
                     <p>
                      तरी तें गा धरणें ऐसें । अभ्रातें जेवीं आकाशें ।<br>कां प्रतिवदन जैसें । आरसेनी  ॥13-911॥
                     </p>
                    </div>
                    <div class="oviartha">
                     <p>
                      पण अर्जुना त्या वस्तूचे गुणाला धारण करणे असे आहे की जसे आकाश ढगांना धारण करते अथवा आरसा जसा प्रतिबिंबाला धारण करतो.  ॥13-911॥
                     </p>
                    </div>
                   </div>
                   <div>
                    <div class="ovi">
                     <p>
                      नातरी सूर्य प्रतिमंडल । जैसेनि धरी सलिल ।<br>कां रश्मिकरीं मृगजळ । धरिजे जेवीं  ॥13-912॥
                     </p>
                    </div>
                    <div class="oviartha">
                     <p>
                      पाणी जसे सूर्याच्या प्रतिबिंबाला धारण करते अथवा सूर्याची किरणे जशी मृगजलाला धारण करतात  ॥13-912॥
                     </p>
                    </div>
                   </div>
                   <div>
                    <div class="ovi">
                     <p>
                      तैसें गा संबंधेंवीण । यया सर्वांतें धरी निर्गुण ।<br>परी तें वायां जाण । मिथ्यादृष्टी  ॥13-913॥
                     </p>
                    </div>
                    <div class="oviartha">
                     <p>
                      अर्जुना त्याप्रमाणे वास्तविक संबंधावाचून या सर्व विकारांना ते निर्गुण ब्रह्म आधार होते. परंतु विकारास आधार आहे हेही म्हणणे व्यर्थच आहे कारण ते भ्रमाच्या कल्पनेचा अंगीकार करून म्हटलेले आहे असे समज.  ॥13-913॥
                     </p>
                    </div>
                   </div>
                   <div>
                    <div class="ovi">
                     <p>
                      आणि यापरी निर्गुणें । गुणातें भोगणें ।<br>रंका राज्य करणें । स्वप्नीं जैसें  ॥13-914॥
                     </p>
                    </div>
                    <div class="oviartha">
                     <p>
                      आणि एखाद्या दरिद्री पुरुषाने स्वप्नात जसे राज्य करावे त्याप्रमाणे निर्गुण ब्रह्माने गुणांचा भोग घेणे होय.  ॥13-914॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि गुणाचा संगु । अथवा गुणभोगु ।<br>हा निर्गुणीं लागु । बोलों नये  ॥13-915॥
                     </p>
                    </div>
                    <div class="oviartha">
                     <p>
                      म्हणून गुणांचा संबंध अथवा गुणांचा भोग यांचा निर्गुण ब्रह्माचे ठिकाणी संबंध आहे हे बोलू नये.  ॥13-915॥
                     </p>
                    </div>
                   </div>
                   <div>
                    <div class="ovi">
                     <p>
                      जें चराचर भूतां- । माजीं असे पंडुसुता ।<br>नाना वन्हीं उष्णता । अभेदें जैसी  ॥13-916॥
                     </p>
                    </div>
                    <div class="oviartha">
                     <p>
                      अर्जुना अनेक अग्नीतून जशी एकच उष्णता भेदरहित रूपाने असते  ॥13-916॥
                     </p>
                    </div>
                   </div>
                   <div>
                    <div class="ovi">
                     <p>
                      तैसेनि अविनाशभावें । जें सूक्ष्मदशे आघवें ।<br>व्यापूनि असे तें जाणावें । ज्ञेय एथ  ॥13-917॥
                     </p>
                    </div>
                    <div class="oviartha">
                     <p>
                      त्या प्रकारच्या (वरील दृष्टांताप्रमाणे) अविनाशरूपाने व सूक्ष्म स्थितीने जे ब्रह्म सर्व स्थावर जंगमाला व्यापून आहे ते येथे ज्ञेय आहे. असे समजावे.  ॥13-917॥
                     </p>
                    </div>
                   </div>
                   <div>
                    <div class="ovi">
                     <p>
                      जें एक आंतुबाहेरी । जें एक जवळ दुरी ।<br>जें एकवांचूनि परी । दुजीं नाहीं  ॥13-918॥
                     </p>
                    </div>
                    <div class="oviartha">
                     <p>
                      जे एक (चराचरांच्या) आत व बाहेर जे एक जवळ व दूर आहे इतकेच नव्हे तर ज्या एकावाचून दुसरा प्रकार मुळीच नाही  ॥13-918॥
                     </p>
                    </div>
                   </div>
                   <div>
                    <div class="ovi">
                     <p>
                      क्षीरसागरींची गोडी । माजीं बहु थडिये थोडी ।<br>हें नाहीं तया परवडी । पूर्ण जें गा  ॥13-919॥
                     </p>
                    </div>
                    <div class="oviartha">
                     <p>
                      अर्जुना क्षीरसमुद्राची गोडी क्षीरसागराच्या मध्यभागी फार व काठाशी थोडी हे प्रकार जसे क्षीरसागराच्या ठिकाणी नाहीत त्याप्रमाणे जे सर्व बाजूंनी पूर्ण आहे  ॥13-919॥
                     </p>
                    </div>
                   </div>
                   <div>
                    <div class="ovi">
                     <p>
                      स्वेदजादिप्रभृती । वेगळाल्यां भूतीं ।<br>जयाचिये अनुस्यूतीं । खोमणें नाहीं  ॥13-920॥
                     </p>
                    </div>
                    <div class="oviartha">
                     <p>
                      स्वेदजादिकरून वेगळाल्या प्राण्यात ज्याच्या व्याप्तीत न्यूनता नाही  ॥13-920॥
                     </p>
                    </div>
                   </div>
            </div>
            <div id="page93" class="page-content">
                <div>
                    <div class="ovi">
                     <p>
                      पैं श्रोते मुखटिळका । घटसहस्रा अनेकां- ।<br>माजीं बिंबोनि चंद्रिका । न भेदे जेवीं  ॥13-921॥
                     </p>
                    </div>
                    <div class="oviartha">
                     <p>
                      हे श्रोत्यांच्या भूषणा अर्जुना ज्याप्रमाणे कित्येक हजारो घागरींमधे चंद्राचे प्रतिबिंब पडले असताही चंद्रबिंबास अनेकता येत नाही  ॥13-921॥
                     </p>
                    </div>
                   </div>
                   <div>
                    <div class="ovi">
                     <p>
                      नाना लवणकणाचिये राशी । क्षारता एकचि जैसी ।<br>कां कोडी एकीं ऊसीं । एकचि गोडी  ॥13-922॥
                     </p>
                    </div>
                    <div class="oviartha">
                     <p>
                      मिठाच्या अनेक कणांच्या ढिगातून जसा एकच खारेपणा असतो अथवा कोट्यावधी उसात गोडी जशी एकच असते  ॥13-922॥
                     </p>
                    </div>
                   </div>
                   <div>
                    <div class="ovi">
                     <p>
                      तैसें अनेकीं भूतजातीं । जें आहे एकी व्याप्ती ।<br>विश्वकार्या सुमती । कारण जें गा  ॥13-923॥
                     </p>
                    </div>
                    <div class="oviartha">
                     <p>
                      त्याप्रमाणे अनेक भूतमात्रांमधे जे एकसारखे व्यापून राहिले आहे व हे चांगल्या बुद्धीच्या अर्जुना जे ब्रह्म विश्व ह्याच कोणी एका कार्याला कारण आहे.  ॥13-923॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि हा भूताकारु । जेथोनि तेंचि तया आधारु ।<br>कल्लोळा सागरु । जियापरी  ॥13-924॥
                     </p>
                    </div>
                    <div class="oviartha">
                     <p>
                      म्हणून ज्याप्रमाणे लाटा समुद्रापासून उत्पन्न होतात व त्या लाटांना जसा समुद्रच आधार असतो त्याप्रमाणे ज्या ब्रह्मापासून हा भूताकार उत्पन्न होतो तेच ब्रह्म त्या भूताकाराला आधार आहे.  ॥13-924॥
                     </p>
                    </div>
                   </div>
                   <div>
                    <div class="ovi">
                     <p>
                      बाल्यादि तिन्हीं वयसीं । काया एकचि जैसी ।<br>तैसें आदिस्थितिग्रासीं । अखंड जें  ॥13-925॥
                     </p>
                    </div>
                    <div class="oviartha">
                     <p>
                      बाल्य तारुण्य व वृद्धावस्था या तिन्ही अवस्थात शरीर जसे एकच आहे त्याप्रमाणे जगाच्या उत्पत्ति स्थिति व लय या तिन्ही स्थितीत जे ब्रह्म अखंड (एकसारखे) असते.  ॥13-925॥
                     </p>
                    </div>
                   </div>
                   <div>
                    <div class="ovi">
                     <p>
                      सायंप्रातर्मध्यान । होतां जातां दिनमान ।<br>जैसें कां गगन । पालटेना  ॥13-926॥
                     </p>
                    </div>
                    <div class="oviartha">
                     <p>
                      सायंकाल प्रात:काल व मध्यान्हकाल या क्रमाने सबंध दिवसही होत जात असतांना जसे आकाश बदलत नाही.  ॥13-926॥
                     </p>
                    </div>
                   </div>
                   <div>
                    <div class="ovi">
                     <p>
                      अगा सृष्टिवेळे प्रियोत्तमा । जया नांव म्हणती ब्रह्मा ।<br>व्याप्ति जें विष्णुनामा । पात्र जाहलें  ॥13-927॥
                     </p>
                    </div>
                    <div class="oviartha">
                     <p>
                      हे प्रियोत्तमा अर्जुना जगाच्या उत्पत्तीकाली ज्याला ब्रह्मदेव असे म्हणतात व व्याप्तिकाली जे विष्णु या नावाला प्राप्त झाले  ॥13-927॥
                     </p>
                    </div>
                   </div>
                   <div>
                    <div class="ovi">
                     <p>
                      मग आकारु हा हारपे । तेव्हां रुद्र जें म्हणिपे ।<br>तेंही गुणत्रय जेव्हां लोपे । तैं जें शून्य  ॥13-928॥
                     </p>
                    </div>
                    <div class="oviartha">
                     <p>
                      मग जेव्हा हा जगदाकार नाहीसा होतो त्यावेळी ज्यास रुद्र असे म्हणतात व रजसत्वतमादि तीन गुण (उत्पत्ति स्थिति व लय) ते देखील नाहीसे होतात त्यावेळेला जे ब्रह्म शून्य (निर्धर्म) होऊन रहाते  ॥13-928॥
                     </p>
                    </div>
                   </div>
                   <div>
                    <div class="ovi">
                     <p>
                      नभाचें शून्यत्व गिळून । गुणत्रयातें नुरऊन ।<br>तें शून्य तें महाशून्य । श्रुतिवचनसंमत  ॥13-929॥
                     </p>
                    </div>
                    <div class="oviartha">
                     <p>
                      आकाशाचे शून्यत्व गिळून सत्वादि तिन्ही गुणांचा नाश करून जे शून्य असते तेच महाशून्य होय. अशा बद्दल वेदवचन प्रमाण आहे.  ॥13-929॥
                     </p>
                    </div>
                   </div>
                   <div>
                    <div class="ovi">
                     <p>
                      जें अग्नीचें दीपन । जें चंद्राचें जीवन ।<br>सूर्याचे नयन । देखती जेणें  ॥13-930॥
                     </p>
                    </div>
                    <div class="oviartha">
                     <p>
                      जे ब्रह्म अग्नीला चेतवणारे आहे व चंद्राचे जीवन (चंद्राला अमृत देणारे) आहे व ज्या ब्रह्माच्या प्रकाशाने सूर्याचे डोळे पाहतात.  ॥13-930॥
                     </p>
                    </div>
                   </div>
            </div>
            <div id="page94" class="page-content">
                <div>
                    <div class="ovi">
                     <p>
                      जयाचेनि उजियेडें । तारांगण उभडें ।<br>महातेज सुरवाडें । राहाटे जेणें  ॥13-931॥
                     </p>
                    </div>
                    <div class="oviartha">
                     <p>
                      ज्याच्या उजेडाने तारे (तार्‍यांचे समुदाय) प्रकाशले जातात व ज्याच्या तेजाने सूर्य सुखाने वावरतो  ॥13-931॥
                     </p>
                    </div>
                   </div>
                   <div>
                    <div class="ovi">
                     <p>
                      जें आदीची आदी । जें वृद्धीची वृद्धी ।<br>बुद्धीची जे बुद्धी । जीवाचा जीवु  ॥13-932॥
                     </p>
                    </div>
                    <div class="oviartha">
                     <p>
                      जे ब्रह्म आरंभाचा आरंभ आहे वाढीची वाढ आहे बुद्धीची बुद्धी आहे व जे जीवाचा जीव आहे  ॥13-932॥
                     </p>
                    </div>
                   </div>
                   <div>
                    <div class="ovi">
                     <p>
                      जें मनाचें मन । जें नेत्राचे नयन ।<br>कानाचे कान । वाचेची वाचा  ॥13-933॥
                     </p>
                    </div>
                    <div class="oviartha">
                     <p>
                      जे मनाचे मन आहे जे डोळ्याचा डोळा आहे जे कानाचे कान आहे व वाचेची वाचा आहे.  ॥13-933॥
                     </p>
                    </div>
                   </div>
                   <div>
                    <div class="ovi">
                     <p>
                      जें प्राणाचा प्राण । जें गतीचे चरण ।<br>क्रियेचें कर्तेपण । जयाचेनि  ॥13-934॥
                     </p>
                    </div>
                    <div class="oviartha">
                     <p>
                      जे प्राणाचा प्राण आहे जे गतीची पाय आहे व ज्याच्यामुळे कर्माचे घडणे होते  ॥13-934॥
                     </p>
                    </div>
                   </div>
                   <div>
                    <div class="ovi">
                     <p>
                      आकारु जेणें आकारे । विस्तारु जेणें विस्तारे ।<br>संहारु जेणें संहारे । पंडुकुमरा  ॥13-935॥
                     </p>
                    </div>
                    <div class="oviartha">
                     <p>
                      अर्जुना ज्याच्या योगाने आकार आकाराला येतो ज्याच्या योगाने विस्तार विस्तारतो व ज्याच्या योगाने संहार नाश करतो.  ॥13-935॥
                     </p>
                    </div>
                   </div>
                   <div>
                    <div class="ovi">
                     <p>
                      जें मेदिनीची मेदिनी । जें पाणी पिऊनि असे पाणी ।<br>तेजा दिवेलावणी । जेणें तेजें  ॥13-936॥
                     </p>
                    </div>
                    <div class="oviartha">
                     <p>
                      जे पृथ्वीची पृथ्वी आहे ज्या ब्रह्मरूपी पाण्याला पिऊन पाणी हे पाणीपणाने आहे ज्याच्या तेजाने तेजास प्रकाश दिला जातो.  ॥13-936॥
                     </p>
                    </div>
                   </div>
                   <div>
                    <div class="ovi">
                     <p>
                      जें वायूचा श्वासोश्वासु । जें गगनाचा अवकाशु ।<br>हें असो आघवाची आभासु । आभासे जेणें  ॥13-937॥
                     </p>
                    </div>
                    <div class="oviartha">
                     <p>
                      जे ब्रह्म वायूचा श्वासोच्छ्वास आहे व ज्या ब्रह्मरूपी पोकळीत आकाश राहिले आहे. हे राहू दे हा सर्व जगद्रूपी भास ज्याच्या योगाने भासतो  ॥13-937॥
                     </p>
                    </div>
                   </div>
                   <div>
                    <div class="ovi">
                     <p>
                      किंबहुना पांडवा । जें आघवेंचि असे आघवा ।<br>जेथ नाहीं रिगावा । द्वैतभावासी  ॥13-938॥
                     </p>
                    </div>
                    <div class="oviartha">
                     <p>
                      फार काय सांगावे ? अर्जुना जे सर्वांच्या ठिकाणी सर्व आहे व जेथे द्वैतपणाचा प्रवेश होत नाही  ॥13-938॥
                     </p>
                    </div>
                   </div>
                   <div>
                    <div class="ovi">
                     <p>
                      जें देखिलियाचिसवें । दृश्य द्रष्टा हें आघवें ।<br>एकवाट कालवे । सामरस्यें  ॥13-939॥
                     </p>
                    </div>
                    <div class="oviartha">
                     <p>
                      हे पाहिल्याबरोबर दृश्य (ज्गत्) आणि पाहणारा (द्रष्टा) हे सर्व ऐक्य भावाने एक होऊन जातात.  ॥13-939॥
                     </p>
                    </div>
                   </div>
                   <div>
                    <div class="ovi">
                     <p>
                      मग तेंचि होय ज्ञान । ज्ञाता ज्ञेय हन ।<br>ज्ञानें गमिजे स्थान । तेंहि तेंची  ॥13-940॥
                     </p>
                    </div>
                    <div class="oviartha">
                     <p>
                      मग ते ब्रह्माचे ज्ञान होते व ज्ञाता ज्ञेय व ज्ञानाने जाणले जाणारे ठिकाणही तेच (ब्रह्म) आहे.  ॥13-940॥
                     </p>
                    </div>
                   </div>
            </div>
            <div id="page95" class="page-content">
                <div>
                    <div class="ovi">
                     <p>
                      जैसें सरलियां लेख । आंख होती एक ।<br>तैसें साध्यसाधनादिक । ऐक्यासि ये  ॥13-941॥
                     </p>
                    </div>
                    <div class="oviartha">
                     <p>
                      ज्याप्रमाण हिशोब करण्याचे संपल्यावर हिशेबातील निरनिराळ्या रकमा एक होतात त्याप्रमाणे साध्य साधनादिक हे ब्रह्माचे ठिकाणी ऐक्यास येतात.  ॥13-941॥
                     </p>
                    </div>
                   </div>
                   <div>
                    <div class="ovi">
                     <p>
                      अर्जुना जिये ठायीं । न सरे द्वैताची वही ।<br>हें असो जें हृदयीं । सर्वांच्या असे  ॥13-942॥
                     </p>
                    </div>
                    <div class="oviartha">
                     <p>
                      अर्जुना ज्या ठिकाणी द्वैताचा व्यवहार चालत नाही हे असो जे ब्रह्म सर्वांच्या अंत:करणात असते.  ॥13-942॥
                     </p>
                    </div>
                   </div>
                   <div>
                    <div class="ovi">
                     <p>
                      एवं तुजपुढां । आदीं क्षेत्र सुहाडा ।<br>दाविलें फाडोवाडां । विवंचुनी  ॥13-943॥
                     </p>
                    </div>
                    <div class="oviartha">
                     <p>
                      हे सुजाण अर्जुना याप्रमाणे प्रथम हे क्षेत्र तुला स्पष्टपणाने व्यक्त करून दाखवले.  ॥13-943॥
                     </p>
                    </div>
                   </div>
                   <div>
                    <div class="ovi">
                     <p>
                      तैसेंचि क्षेत्रापाठीं । जैसेनि देखसी दिठी ।<br>तें ज्ञानही किरीटी । सांगितलें  ॥13-944॥
                     </p>
                    </div>
                    <div class="oviartha">
                     <p>
                      त्याचप्रमाणे क्षेत्राचा प्रकार सांगितल्यानंतर आम्ही ज्या रीतीने तुला डोळ्याला दिसेल त्या रीतीने तुला ज्ञान सांगितले.  ॥13-944॥
                     </p>
                    </div>
                   </div>
                   <div>
                    <div class="ovi">
                     <p>
                      अज्ञानाही कौतुकें । रूप केलें निकें ।<br>जंव आयणी तुझी टेंके । पुरे म्हणे  ॥13-945॥
                     </p>
                    </div>
                    <div class="oviartha">
                     <p>
                      तुझी बुद्धी ‘पुरे’ म्हणून तृप्त होईपर्यंत कौतुकाने आम्ही अज्ञानाचेही वर्णन केले.  ॥13-945॥
                     </p>
                    </div>
                   </div>
                   <div>
                    <div class="ovi">
                     <p>
                      आणि आतां हें रोकडें । उपपत्तीचेनि पवाडें ।<br>निरूपिलें उघडें । ज्ञेय पैं गा  ॥13-946॥
                     </p>
                    </div>
                    <div class="oviartha">
                     <p>
                      आणि अर्जुना आताच विचाराच्या विस्ताराने ज्ञेय मूर्तिमंत स्पष्ट करून सांगितले.  ॥13-946॥
                     </p>
                    </div>
                   </div>
                   <div>
                    <div class="ovi">
                     <p>
                      हे आघवीच विवंचना । बुद्धी भरोनि अर्जुना ।<br>मत्सिद्धिभावना । माझिया येती  ॥13-947॥
                     </p>
                    </div>
                    <div class="oviartha">
                     <p>
                      अर्जुना हा सर्व विचार बुद्धीत भरून जे माझ्या भावनेने माझ्या स्वरूपसिद्धीला येतात  ॥13-947॥
                     </p>
                    </div>
                   </div>
                   <div>
                    <div class="ovi">
                     <p>
                      देहादि परिग्रहीं । संन्यासु करूनियां जिहीं ।<br>जीवु माझ्या ठाईं । वृत्तिकु केला  ॥13-948॥
                     </p>
                    </div>
                    <div class="oviartha">
                     <p>
                      ज्यांनी देहादि परिग्रहाचा त्याग करून आपला जीव माझ्या ठिकाणी वतनदार केला  ॥13-948॥
                     </p>
                    </div>
                   </div>
                   <div>
                    <div class="ovi">
                     <p>
                      ते मातें किरीटी । हेंचि जाणौनियां शेवटीं ।<br>आपणपयां साटोवाटीं । मीचि होती  ॥13-949॥
                     </p>
                    </div>
                    <div class="oviartha">
                     <p>
                      अर्जुना (असे जे माझे भक्त) ते शेवट हाच विचार जाणून व आपल्या मोबदला मला घेऊन मद्रूपच होतात.  ॥13-949॥
                     </p>
                    </div>
                   </div>
                   <div>
                    <div class="ovi">
                     <p>
                      मीचि होती परी । हे मुख्य गा अवधारीं ।<br>सोहोपी सर्वांपरी । रचिलीं आम्हीं  ॥13-950॥
                     </p>
                    </div>
                    <div class="oviartha">
                     <p>
                      अर्जुना मीच होण्याचा मुख्य प्रकार हा आहे असे समज व इतर सर्व मद्रूप होण्याच्या प्रकारापेक्षा हा सोपा प्रकार आम्ही तयार केला आहे.  ॥13-950॥
                     </p>
                    </div>
                   </div>
            </div>
            <div id="page96" class="page-content">
                <div>
                    <div class="ovi">
                     <p>
                      कडां पायरी कीजे । निराळीं माचु बांधिजे ।<br>अथावीं सुइजे । तरी जैसी  ॥13-951॥
                     </p>
                    </div>
                    <div class="oviartha">
                     <p>
                      डोंगराच्या कड्याला (वर जाण्याकरता) जशा पायर्‍या कराव्यात व आकाशाच्या पोकळीत वर जाण्यास जशी माच बांधावी किंवा खोल पाण्यातून जाण्याकरता जशी त्या पाण्यात नाव (होडी) घालावी.  ॥13-951॥
                     </p>
                    </div>
                   </div>
                   <div>
                    <div class="ovi">
                     <p>
                      एर्‍हवीं अवघेंचि आत्मा । हें सांगों जरी वीरोत्तमा ।<br>परी तुझिया मनोधर्मा । मिळेल ना  ॥13-952॥
                     </p>
                    </div>
                    <div class="oviartha">
                     <p>
                      सहज विचार करून पाहिले तर सर्वच आत्मा आहे हा विचार जर तुला एकदम सांगितला असता तर हे वीरोत्तमा तो विचार तुझ्या बुद्धीला गिळला गेला नसता. (म्हणजे तुझ्या कल्पनेत आला नसता).  ॥13-952॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि एकचि संचलें । चतुर्धा आम्हीं केलें ।<br>जें अदळपण देखिलें । तुझिये प्रज्ञे  ॥13-953॥
                     </p>
                    </div>
                    <div class="oviartha">
                     <p>
                      तुझ्या बुद्धीचा असमर्थपणा पाहिल्याकारणाने एकच सभराभरित भरलेले जे परब्रह्म ते आम्ही चार प्रकारचे केले.  ॥13-953॥
                     </p>
                    </div>
                   </div>
                   <div>
                    <div class="ovi">
                     <p>
                      पैं बाळ जैं जेवविजे । तैं घांसु विसा ठायीं कीजे ।<br>तैसें एकचि हें चतुर्व्याजें । कथिलें आम्हीं  ॥13-954॥
                     </p>
                    </div>
                    <div class="oviartha">
                     <p>
                      मुलाला जेव्हा जेवायला घालायचे असते तेव्हा एक घास वीस ठिकाणी करावा लागतो त्याप्रमाणे एकच परब्रह्म चार प्रकारच्या निमित्ताने तुला सांगितले.  ॥13-954॥
                     </p>
                    </div>
                   </div>
                   <div>
                    <div class="ovi">
                     <p>
                      एक क्षेत्र एक ज्ञान । एक ज्ञेय एक अज्ञान ।<br>हे भाग केले अवधान । जाणौनि तुझें  ॥13-955॥
                     </p>
                    </div>
                    <div class="oviartha">
                     <p>
                      तुझे लक्ष पाहून (तुझी ग्रहणशक्ती पाहून) (एकाच ब्रह्माचे) एक क्षेत्र एक ज्ञान एक ज्ञेय व एक अज्ञान असे आम्ही चार भाग केले.  ॥13-955॥
                     </p>
                    </div>
                   </div>
                   <div>
                    <div class="ovi">
                     <p>
                      आणि ऐसेनही पार्था । जरी हा अभिप्रावो तुज हाता ।<br>नये तरी हे व्यवस्था । एक वेळ सांगों  ॥13-956॥
                     </p>
                    </div>
                    <div class="oviartha">
                     <p>
                      आणि अर्जुना असे सांगूनही जर हा अभिप्राय तुला कळला नसेल तर हाच प्रकार पुन्हा एक वेळ सांगू.  ॥13-956॥
                     </p>
                    </div>
                   </div>
                   <div>
                    <div class="ovi">
                     <p>
                      आतां चौठायीं न करूं । एकही म्हणौनि न सरूं ।<br>आत्मानात्मया धरूं । सरिसा पाडु  ॥13-957॥
                     </p>
                    </div>
                    <div class="oviartha">
                     <p>
                      आता त्या ब्रह्माचे चार ठिकाणी विभाग करणार नाही. व सर्व एका ब्रह्म आहे असे करून संपवणार नाही. तर आत्मा व अनात्मा यांची सारखी योग्यता धरून प्रतिपादन करू. (एकाच ब्रह्माचे आत्मा (पुरुष) व अनात्मा (प्रकृति) असे भाग सारखे करून सांगू.  ॥13-957॥
                     </p>
                    </div>
                   </div>
                   <div>
                    <div class="ovi">
                     <p>
                      परि तुवां येतुलें करावें । मागों तें आम्हां देआवें ।<br>जे कानचि नांव ठेवावें । आपण पैं गा  ॥13-958॥
                     </p>
                    </div>
                    <div class="oviartha">
                     <p>
                      परंतु तू एवढे मात्र कर की आम्ही तुझ्याजवळ जे मागू ते तू आम्हास दिले पाहिजे. ते मागणे हे आहे की तू आपल्या स्वत:स कानाचे नाव ठेव. (इतर सर्व इंद्रियांचे व्यापार बंद ठेऊन फक्त ऐकण्याचे काम चालू दे.  ॥13-958॥
                     </p>
                    </div>
                   </div>
                   <div>
                    <div class="ovi">
                     <p>
                      या श्रीकृष्णाचिया बोला । पार्थु रोमांचितु जाहला ।<br>तेथ देवो म्हणती भला । उचंबळेना  ॥13-959॥
                     </p>
                    </div>
                    <div class="oviartha">
                     <p>
                      या श्रीकृष्णाच्या बोलण्याने अर्जुनाच्या अंगावर रोमांच उभे राहिले. ते पाहून देव म्हणाले तू चांगला आहेस पण हर्षवेगाने अनावर होऊ नकोस .  ॥13-959॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसेनि तो येतां वेगु । धरूनि म्हणे श्रीरंगु ।<br>प्रकृतिपुरुषविभागु । परिसें सांगों  ॥13-960॥
                     </p>
                    </div>
                    <div class="oviartha">
                     <p>
                      अर्जुनाला येणारा हर्षाचा वेग याप्रमाणे श्रीकृष्णांनी आवरून श्रीकृष्ण म्हणाले की प्रकृतिपुरुषाचा विभाग सांगतो ऐक.  ॥13-960॥
                     </p>
                    </div>
                   </div>
            </div>
            <div id="page97" class="page-content">
                <div>
                    <div class="ovi">
                     <p>
                      जया मार्गातें जगीं । सांख्य म्हणती योगी ।<br>जयाचिये भाटिवेलागीं । मी कपिल जाहलों  ॥13-961॥
                     </p>
                    </div>
                    <div class="oviartha">
                     <p>
                      या मार्गाला जगामधे योगी सांख्य असे म्हणतात आणि ज्या सांख्यमार्गाचे महत्व वर्णन करण्याकरता मी कपिल झालो  ॥13-961॥
                     </p>
                    </div>
                   </div>
                   <div>
                    <div class="ovi">
                     <p>
                      तो आइक निर्दोखु । प्रकृतिपुरुषविवेकु ।<br>म्हणे आदिपुरुखु । अर्जुनातें  ॥13-962॥
                     </p>
                    </div>
                    <div class="oviartha">
                     <p>
                      तो प्रकृतिपुरुषाचा शुद्ध विचार तू ऐक असे आदिपुरुष जे श्रीकृष्ण ते अर्जुनास म्हणाले.  ॥13-962॥
                     </p>
                    </div>
                   </div>
                   <div>
                    <div class="ovi">
                     <p>
                      तरी पुरुष अनादि आथी । आणि तैंचि लागोनि प्रकृति ।<br>संसरिसी दिवोराती । दोनी जैसी  ॥13-963॥
                     </p>
                    </div>
                    <div class="oviartha">
                     <p>
                      तर दिवस आणि रात्र ही दोन्ही जशी बरोबर चालणारी (चिकटलेली) आहेत त्याप्रमाणे पुरुष अनादि आहे व प्रकृति ही त्यावेळेपासून (अनादि) आहे.  ॥13-963॥
                     </p>
                    </div>
                   </div>
                   <div>
                    <div class="ovi">
                     <p>
                      कां रूप नोहे वायां । परी रूपा लागली छाया ।<br>निकणु वाढे धनंजया । कणेंसीं कोंडा  ॥13-964॥
                     </p>
                    </div>
                    <div class="oviartha">
                     <p>
                      किंवा शरीर हे सावलीप्रमाणे आभासिक नाही तरी पण त्या खर्‍या शरीरास ज्याप्रमाणे ती सावली नेहेमी जडवलेलीच असते किंवा अर्जुना ज्याप्रमाणे दाणे येण्याच्या पूर्वीचे कणीस हे असार भूस व साररूप दाणे यांसह वाढते  ॥13-964॥
                     </p>
                    </div>
                   </div>
                   <div>
                    <div class="ovi">
                     <p>
                      तैसीं जाण जवटें । दोन्हीं इयें एकवटे ।<br>प्रकृतिपुरुष प्रगटें । अनादिसिद्धें  ॥13-965॥
                     </p>
                    </div>
                    <div class="oviartha">
                     <p>
                      त्याप्रमाणे उघड अनादिसिद्ध असलेले व एकमेकात मिसळलेले हे प्रकृति-पुरुष जुळ्यासारखे आहेत असे समज.  ॥13-965॥
                     </p>
                    </div>
                   </div>
                   <div>
                    <div class="ovi">
                     <p>
                      पैं क्षेत्र येणें नांवें । जें सांगितलें आघवें ।<br>तेंचि एथ जाणावें । प्रकृति हे गा  ॥13-966॥
                     </p>
                    </div>
                    <div class="oviartha">
                     <p>
                      अरे क्षेत्र या नावाने जे सर्व सांगितले तेच येथे ही प्रकृति होय असे समजावे.  ॥13-966॥
                     </p>
                    </div>
                   </div>
                   <div>
                    <div class="ovi">
                     <p>
                      आणि क्षेत्रज्ञ ऐसें । जयातें म्हणितलें असे ।<br>तो पुरुष हें अनारिसे । न बोलों घेईं  ॥13-967॥
                     </p>
                    </div>
                    <div class="oviartha">
                     <p>
                      आणि आम्ही ज्याला क्षेत्रज्ञ असे म्हटले तोच पुरुष आहे असे समज. आम्ही अन्यथा काही बोलत नाही.  ॥13-967॥
                     </p>
                    </div>
                   </div>
                   <div>
                    <div class="ovi">
                     <p>
                      इयें आनानें नांवें । परी निरूप्य आन नोहे ।<br>हें लक्षण न चुकावें । पुढतपुढती  ॥13-968॥
                     </p>
                    </div>
                    <div class="oviartha">
                     <p>
                      ह्यास ही निरनिराळी नावे आहेत परंतु ज्याच्याविषयी निरूपण करावयाचे ते वेगळे नाही हे वर्म तू वारंवार चुकू नकोस.  ॥13-968॥
                     </p>
                    </div>
                   </div>
                   <div>
                    <div class="ovi">
                     <p>
                      तरी केवळ जे सत्ता । तो पुरुष गा पंडुसुता ।<br>प्रकृतीतें समस्तां । क्रिया नाम  ॥13-969॥
                     </p>
                    </div>
                    <div class="oviartha">
                     <p>
                      अर्जुना केवळ सत्ता (सदत्व) तिला पुरुष असे नाव आहे. आणि (संपूर्ण) क्रियेस प्रकृति हे नाव आहे.  ॥13-969॥
                     </p>
                    </div>
                   </div>
                   <div>
                    <div class="ovi">
                     <p>
                      बुद्धि इंद्रियें अंतःकरण । इत्यादि विकारभरण ।<br>आणि ते तिन्ही गुण । सत्त्वादिक  ॥13-970॥
                     </p>
                    </div>
                    <div class="oviartha">
                     <p>
                      बुद्धि इंद्रिये अंत:करण इत्यादि विकारांचा समुदाय सत्वादि (सत्व रज व तम) तिन्ही गुण  ॥13-970॥
                     </p>
                    </div>
                   </div>

            </div>
            <div id="page98" class="page-content">
                <div>
                    <div class="ovi">
                     <p>
                      हा आघवाचि मेळावा । प्रकृती जाहला जाणावा ।<br>हेचि हेतु संभवा । कर्माचिया  ॥13-971॥
                     </p>
                    </div>
                    <div class="oviartha">
                     <p>
                      हा सर्व समुदाय प्रकृतिपासून झाला आहे असे समज. आणि ही प्रकृतीच कर्माच्या उत्पत्तीला हेतु (कारण) आहे.  ॥13-971॥
                     </p>
                    </div>
                   </div>
                   <div>
                    <div class="ovi">
                     <p>
                      तेथ इच्छा आणि बुद्धि । घडवी अहंकारेंसीं आधीं ।<br>मग तिया लाविती वेधीं । कारणाच्या  ॥13-972॥
                     </p>
                    </div>
                    <div class="oviartha">
                     <p>
                      तेथे (प्रकृतीच्या ठिकाणी) अगोदर इच्छा आणि बुद्धि ही अहंकारास उत्पन्न करतात आणि मग (इच्छा व बुद्धि) जीवाला कारणाच्या म्हणाजे इच्छित वस्तु (मिळवण्याच्या) नादी लावतात.  ॥13-972॥
                     </p>
                    </div>
                   </div>
                   <div>
                    <div class="ovi">
                     <p>
                      तेंचि कारण ठाकावया । जें सूत्र धरणें उपाया ।<br>तया नांव धनंजया । कार्य पैं गा  ॥13-973॥
                     </p>
                    </div>
                    <div class="oviartha">
                     <p>
                      ज्याच्या प्राप्तीचा मनास चटका लागला असेल तो पदार्थ प्राप्त करून घेण्याकरता जे शरीरिक क्रियेचे सूत्र हातात धरून हालवावयाचे अर्जुना ह्या बाह्य प्रयत्नास ‘कार्य’ असे म्हणतात.  ॥13-973॥
                     </p>
                    </div>
                   </div>
                   <div>
                    <div class="ovi">
                     <p>
                      आणि इच्छा मदाच्या थावीं । लागली मनातें उठवी ।<br>तें इंद्रियें राहाटवी । हें कर्तृत्व पैं गा  ॥13-974॥
                     </p>
                    </div>
                    <div class="oviartha">
                     <p>
                      आणि मदाच्या (धुंदीच्या) आश्रयाने जीवास झालेली इच्छा मनाला चिथावते व नंतर ते मन इंद्रियांकडून इच्छित करवून घेते. इच्छेने उत्तेजित केलेल्या मनाकडून कर्मेंद्रियास होणार्‍या या प्रेरणारूप क्रियेस अर्जुना कर्तृत्व असे म्हणतात.  ॥13-974॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि तीन्ही या जाणा । कार्यकर्तृत्वकारणा ।<br>प्रकृति मूळ हे राणा । सिद्धांचा म्हणे  ॥13-975॥
                     </p>
                    </div>
                    <div class="oviartha">
                     <p>
                      आणि म्हणूनच या तिन्ही कारण कर्तृत्व व कार्य यांना प्रकृति ही मूळ आहे असे समज. असे सिद्धांचे राजे श्रीकृष्ण म्हणाले.  ॥13-975॥
                     </p>
                    </div>
                   </div>
                   <div>
                    <div class="ovi">
                     <p>
                      एवं तिहींचेनि समवायें । प्रकृति कर्मरूप होये ।<br>परी जया गुणा वाढे त्राये । त्याचि सारिखी  ॥13-976॥
                     </p>
                    </div>
                    <div class="oviartha">
                     <p>
                      याप्रमाणे या तिघांच्या समुदायास प्रकृति कर्मरूप होते. परंतु ज्या गुणांचे आधिक्य होईल त्यासारखी ती बनते.  ॥13-976॥
                     </p>
                    </div>
                   </div>
                   <div>
                    <div class="ovi">
                     <p>
                      जें सत्त्वगुणें अधिष्ठिजे । तें सत्कर्म म्हणिजे ।<br>रजोगुणें निफजे । मध्यम तें  ॥13-977॥
                     </p>
                    </div>
                    <div class="oviartha">
                     <p>
                      ज्या कर्माचा सत्वगुण अंगिकार करतो त्याला सत्कर्म म्हणावे व जे कर्म रजोगुणापासून उत्पन्न होते ते मध्यम जाणावे.  ॥13-977॥
                     </p>
                    </div>
                   </div>
                   <div>
                    <div class="ovi">
                     <p>
                      जें कां केवळ तमें । होती जियें कर्में ।<br>निषिद्धें अधमें । जाण तियें  ॥13-978॥
                     </p>
                    </div>
                    <div class="oviartha">
                     <p>
                      व जी कर्मे केवळ तमोगुणापासून होतात ती कर्मे शास्त्रविरुद्ध व निकृष्ट प्रतीची समजावीत.  ॥13-978॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसेनि संतासंतें । कर्में प्रकृतीस्तव होतें ।<br>तयापासोनि निर्वाळतें । सुखदुःख गा  ॥13-979॥
                     </p>
                    </div>
                    <div class="oviartha">
                     <p>
                      अरे याप्रमाणे बरीवाईट कर्मे प्रकृतिपासून होतात. मग त्या कर्मापासून जे उत्पन्न होते ते सुखदु:ख होय.  ॥13-979॥
                     </p>
                    </div>
                   </div>
                   <div>
                    <div class="ovi">
                     <p>
                      असंतीं दुःख उपजे । सत्कर्मीं सुख निफजे ।<br>तया दोहींचा बोलिजे । भोगु पुरुषा  ॥13-980॥
                     </p>
                    </div>
                    <div class="oviartha">
                     <p>
                      वाईट कर्मापासून दु:ख उत्पन्न होते व सत्कर्मापासून सुख उत्पन्न होते व त्या दोहींचा (सुखदु:खाचा) भोग पुरुषाला होतो असे म्हणतात.  ॥13-980॥
                     </p>
                    </div>
                   </div>
            </div>
            <div id="page99" class="page-content">
                <div>
                    <div class="ovi">
                     <p>
                      सुखदुःखें जंववरी । निफजती साचोकारीं ।<br>तंव प्रकृति उद्यमु करी । पुरुषु भोगी  ॥13-981॥
                     </p>
                    </div>
                    <div class="oviartha">
                     <p>
                      सुख दु:ख जोपर्यंत खरोखर उत्पन्न होतात तोपर्यंत प्रकृति व्यापार करते व व पुरुष भोगतो.  ॥13-981॥
                     </p>
                    </div>
                   </div>
                   <div>
                    <div class="ovi">
                     <p>
                      प्रकृतिपुरुषांची कुळवाडी । सांगतां असंगडी ।<br>जे आंबुली जोडी । आंबुला खाय  ॥13-982॥
                     </p>
                    </div>
                    <div class="oviartha">
                     <p>
                      प्रकृतिपुरुषांचा व्यवहार सांगावयास लागले असता तो अघटित आहे. कारण की या व्यवहारात स्त्री मिळवते व नवरा खातो.  ॥13-982॥
                     </p>
                    </div>
                   </div>
                   <div>
                    <div class="ovi">
                     <p>
                      आंबुला आंबुलिये । संगती ना सोये ।<br>कीं आंबुली जग विये । चोज ऐका  ॥13-983॥
                     </p>
                    </div>
                    <div class="oviartha">
                     <p>
                      या प्रकृति-पुरुषरूप नवराबायकोचा संबंध नसतो व त्यांच्यात मेळही नसतो. परंतु बायको (प्रकृति) जग प्रसवते हे आश्चर्य ऐक.  ॥13-983॥
                     </p>
                    </div>
                   </div>
                   <div>
                    <div class="ovi">
                     <p>
                      जे अनंगु तो पेंधा । निकवडा नुसधा ।<br>जीर्णु अतिवृद्धा- । पासोनि वृद्धु  ॥13-984॥
                     </p>
                    </div>
                    <div class="oviartha">
                     <p>
                      कारण की तो पुरुष अंगहीन (निराकार) पांगळा द्रव्यहीन एकटा जुनापुराणा अति म्हातार्‍यांपेक्षा म्हातारा आहे.  ॥13-984॥
                     </p>
                    </div>
                   </div>
                   <div>
                    <div class="ovi">
                     <p>
                      तया आडनांव पुरुषु । एर्‍हवीं स्त्री ना नपुंसकु ।<br>किंबहुना एकु । निश्चयो नाहीं  ॥13-985॥
                     </p>
                    </div>
                    <div class="oviartha">
                     <p>
                      त्याला पुरुष हे आडनाव आहे. वास्तविक विचार करून पाहिले तर तो स्त्रीही नाही अथवा नंपुसकही नाही. फार काय सांगावे ? अमूक एक तो आहे असा त्याच्याबद्दल काही एक निश्चय करता येत नाही.  ॥13-985॥
                     </p>
                    </div>
                   </div>
                   <div>
                    <div class="ovi">
                     <p>
                      तो अचक्षु अश्रवणु । अहस्तु अचरणु ।<br>रूप ना वर्णु । नाम आथी  ॥13-986॥
                     </p>
                    </div>
                    <div class="oviartha">
                     <p>
                      त्याला डोळे कान हात पाय रूप रंग व नाव हे काही नाही.  ॥13-986॥
                     </p>
                    </div>
                   </div>
                   <div>
                    <div class="ovi">
                     <p>
                      अर्जुना कांहींचि जेथ नाहीं । तो प्रकृतीचा भर्ता पाहीं ।<br>कीं भोगणें ऐसयाही । सुखदुःखांचें  ॥13-987॥
                     </p>
                    </div>
                    <div class="oviartha">
                     <p>
                      अर्जुना ज्याच्या ठिकाणी काहीच नाही तो प्रकृतीचा नवरा आहे असे समज. पण अशा नवर्‍यास (पुरुषासही) सुखदु:खे भोगावी लागतात.  ॥13-987॥
                     </p>
                    </div>
                   </div>
                   <div>
                    <div class="ovi">
                     <p>
                      तो तरी अकर्ता । उदासु अभोक्ता ।<br>परी इया पतिव्रता । भोगविजे  ॥13-988॥
                     </p>
                    </div>
                    <div class="oviartha">
                     <p>
                      तो पुरुष तर अकर्ता प्रीतिद्वेषशून्य व अभोक्ता आहे परंतु ही प्रकृति त्याला भोगावयाला लावते.  ॥13-988॥
                     </p>
                    </div>
                   </div>
                   <div>
                    <div class="ovi">
                     <p>
                      जियेतें अळुमाळु । रूपागुणाचा चाळढाळु ।<br>ते भलतैसाही खेळु । लेखा आणी  ॥13-989॥
                     </p>
                    </div>
                    <div class="oviartha">
                     <p>
                      ज्या स्त्रीला आपल्या रूपाची व गुणांची थोडीशी हालचाल करता येते (आपल्या रूपाने व गुणाने कोणत्याही पुरुषास मोहित करता येते) ती स्त्री वाटेल तो खेळ आकाराला आणते म्हणजे न घडणार्‍या गोष्टी घडविते.  ॥13-989॥
                     </p>
                    </div>
                   </div>
                   <div>
                    <div class="ovi">
                     <p>
                      मा इये प्रकृती तंव । गुणमयी हेंचि नांव ।<br>किंबहुना सावेव । गुण तेचि हे  ॥13-990॥
                     </p>
                    </div>
                    <div class="oviartha">
                     <p>
                      मग या प्रकृतीला तर गुणमयी हेच नाव आहे फार काय सांगावे ? प्रकृति म्हणाजे मूर्तिमंत गुणच होत.  ॥13-990॥
                     </p>
                    </div>
                   </div>
            </div>
            <div id="page100" class="page-content">
                <div>
                    <div class="ovi">
                     <p>
                      हे प्रतिक्षणीं नीत्य नवी । रूपा गुणाचीच आघवी ।<br>जडातेंही माजवी । इयेचा माजु  ॥13-991॥
                     </p>
                    </div>
                    <div class="oviartha">
                     <p>
                      ही प्रकृति क्षणोक्षणी नित्य नवे रूप धारण करणारी आहे व ही सर्व रूपानेच भरलेली आहे आणि हिचा उन्मत्तपणा जडालाही उन्मत्त करतो. (म्हणजे जडाला हालचाल करावयास लावतो).  ॥13-991॥
                     </p>
                    </div>
                   </div>
                   <div>
                    <div class="ovi">
                     <p>
                      नामें इयें प्रसिद्धें । स्नेहो इया स्निग्धें ।<br>इंद्रियें प्रबुद्धें । इयेचेनि  ॥13-992॥
                     </p>
                    </div>
                    <div class="oviartha">
                     <p>
                      हिच्यामुळे नाममात्र प्रसिद्धीला आले व स्नेह हिच्यामुळे प्रेमळ आहे व हिच्यामुळे इंद्रिये आपापल्या कामात तरबेज आहेत.  ॥13-992॥
                     </p>
                    </div>
                   </div>
                   <div>
                    <div class="ovi">
                     <p>
                      कायि मन हें नपुंसक । कीं ते भोगवी तिन्ही लोक ।<br>ऐसें ऐसें अलौकिक । करणें इयेचें  ॥13-993॥
                     </p>
                    </div>
                    <div class="oviartha">
                     <p>
                      मन हे नंपुसक नाही काय ? पण ही प्रकृति त्याला सर्व त्रैलोक्यातील भोग भोगवते. याप्रमाणे या प्रकृतीची सर्वच कृति चमत्कारिक आहे.  ॥13-993॥
                     </p>
                    </div>
                   </div>
                   <div>
                    <div class="ovi">
                     <p>
                      हे भ्रमाचे महाद्वीप । व्याप्तीचें रूप ।<br>विकार उमप । इया केले  ॥13-994॥
                     </p>
                    </div>
                    <div class="oviartha">
                     <p>
                      ही प्रकृति भ्रमाचे मोठे बेट आहे व मूर्तिमंत व्यापकपणाच आहे आणि हिनेच विकार असंख्य केले आहेत.  ॥13-994॥
                     </p>
                    </div>
                   </div>
                   <div>
                    <div class="ovi">
                     <p>
                      हे कामाची मांडवी । हे मोहवनींची माधवी ।<br>इये प्रसिद्धचि दैवी । माया हे नाम  ॥13-995॥
                     </p>
                    </div>
                    <div class="oviartha">
                     <p>
                      ही प्रकृति कामरूपी वेलाचा मांडव (आधार) आहे व ही मोहरूपी वनातील वसंतऋतु आहे व हिला दैवीमाया हे नाव प्रसिद्धच आहे.  ॥13-995॥
                     </p>
                    </div>
                   </div>
                   <div>
                    <div class="ovi">
                     <p>
                      हे वाङ्‌मयाची वाढी । हे साकारपणाची जोडी ।<br>प्रपंचाची धाडी । अभंग हे  ॥13-996॥
                     </p>
                    </div>
                    <div class="oviartha">
                     <p>
                      ही शब्दसृष्टीची वृद्धि आहे ही साकारपणाची प्राप्ति आहे व ही प्रपंचाची न भंगणारी धाडी (हल्ला) आहे.  ॥13-996॥
                     </p>
                    </div>
                   </div>
                   <div>
                    <div class="ovi">
                     <p>
                      कळा एथुनि जालिया । विद्या इयेच्या केलिया ।<br>इच्छा ज्ञान क्रिया । वियाली हे  ॥13-997॥
                     </p>
                    </div>
                    <div class="oviartha">
                     <p>
                      सर्व कला येथूनच झाल्या आहेत. विद्या हिनेच केल्या आहेत व हीच इच्छा ज्ञान व क्रिया यास प्रसवली आहे.  ॥13-997॥
                     </p>
                    </div>
                   </div>
                   <div>
                    <div class="ovi">
                     <p>
                      हे नादाची टांकसाळ । हे चमत्काराचें वेळाउळ ।<br>किंबहुना सकळ । खेळु इयेचा  ॥13-998॥
                     </p>
                    </div>
                    <div class="oviartha">
                     <p>
                      ही नादाची टांकसाळ आहे (म्हणाजे शब्दमात्र हिच्यापासून उत्पन्न झाले आहे) ही चमत्काराचे घर आहे. फार काय सांगावे ? सर्व खेळ हिचा आहे.  ॥13-998॥
                     </p>
                    </div>
                   </div>
                   <div>
                    <div class="ovi">
                     <p>
                      जे उत्पत्ति प्रलयो होत । ते इयेचे सायंप्रात ।<br>हें असो अद्भु्त । मोहन हे  ॥13-999॥
                     </p>
                    </div>
                    <div class="oviartha">
                     <p>
                      जे उत्पत्ति व प्रलय आहेत ते हिचेच सकाळ संध्याकाळ आहेत. हे असो ही प्रकृति अद्भुत भुरळ आहे.  ॥13-999॥
                     </p>
                    </div>
                   </div>
                   <div>
                    <div class="ovi">
                     <p>
                      हे अद्वयाचें दुसरें । हे निःसंगाचें सोयरे ।<br>निराळेंसि घरें । नांदत असे  ॥13-1000॥
                     </p>
                    </div>
                    <div class="oviartha">
                     <p>
                      ही प्रकृति एकाकी असणार्‍या पुरुषची जोडिदारीण आहे व संग नसणार्‍या पुरुषाची संबंधी आहे व ही प्रकृति निराकारी पुरुषासह संसार करून कालक्रमणा करीत आहे.  ॥13-1000॥
                     </p>
                    </div>
                   </div>
            </div>
            <div id="page101" class="page-content">
                <div>
                    <div class="ovi">
                     <p>
                      इयेतें येतुलावरी । सौभाग्यव्याप्तीची थोरी ।<br>म्हणौनि तया आवरी । अनावरातें  ॥13-1001॥
                     </p>
                    </div>
                    <div class="oviartha">
                     <p>
                      हिच्या सौभाग्याच्या विस्ताराचा मोठेपणा एवढा वाढला आहे म्हणून ही त्या अनावराला (पुरुषाला) आपल्या आटोक्यात आणते.  ॥13-1001॥
                     </p>
                    </div>
                   </div>
                   <div>
                    <div class="ovi">
                     <p>
                      तयाच्या तंव ठायीं । निपटूनि कांहींचि नाहीं ।<br>कीं तया आघवेहीं । आपणचि होय  ॥13-1002॥
                     </p>
                    </div>
                    <div class="oviartha">
                     <p>
                      त्याच्या (पुरुषाच्या) ठिकाणी तर मुळीच काही नाही असे जरी आहे तरी ती आपणच त्या पुरुषाचे सर्व काही होते. (हेच पुढे सांगतात).  ॥13-1002॥
                     </p>
                    </div>
                   </div>
                   <div>
                    <div class="ovi">
                     <p>
                      तया स्वयंभाची संभूती । तया अमूर्ताची मूर्ती ।<br>आपण होय स्थिती । ठावो तया  ॥13-1003॥
                     </p>
                    </div>
                    <div class="oviartha">
                     <p>
                      त्या स्वत:सिद्ध असणार्‍या पुरुषाची उत्पत्ति आपण होते व त्या निराकाराचा आकार आपण बनते. त्याचे रहाणे व रहाण्याचे ठिकाण आपणच होते.  ॥13-1003॥
                     </p>
                    </div>
                   </div>
                   <div>
                    <div class="ovi">
                     <p>
                      तया अनार्ताची आर्ती । तया पूर्णाची तृप्ती ।<br>तया अकुळाची जाती- । गोत होय  ॥13-1004॥
                     </p>
                    </div>
                    <div class="oviartha">
                     <p>
                      त्या इच्छारहिताची इच्छा त्या पूर्णाची तृप्ती व त्या कुलरहिताची जाती व गोत देखील ही प्रकृति होते.  ॥13-1004॥
                     </p>
                    </div>
                   </div>
                   <div>
                    <div class="ovi">
                     <p>
                      तया अचर्चाचें चिन्ह । तया अपाराचें मान ।<br>तया अमनस्काचें मन । बुद्धीही होय  ॥13-1005॥
                     </p>
                    </div>
                    <div class="oviartha">
                     <p>
                      त्या निराकार पुरुषाचा ही आकार होते त्या व्यापाररहिताचा व्यापार आपण होते व त्या अहंकाररहित पुरुषाचा अहंकार ही होऊन रहाते.  ॥13-1005॥
                     </p>
                    </div>
                   </div>
                   <div>
                    <div class="ovi">
                     <p>
                      तया निराकाराचा आकारु । तया निर्व्यापाराचा व्यापारु ।<br>निरहंकाराचा अहंकारु । होऊनि ठाके  ॥13-1006॥
                     </p>
                    </div>
                    <div class="oviartha">
                     <p>
                      ज्याच्या विषयी काही चर्चा करता येत नाही अशा पुरुषाचे ही लक्षण होते त्या अमर्याद पुरुषाचे ही माप होते व त्या मनरहित पुरुषाचे मन व बुद्धि ही प्रकृति होते.  ॥13-1006॥
                     </p>
                    </div>
                   </div>
                   <div>
                    <div class="ovi">
                     <p>
                      तया अनामाचें नाम । तया अजाचें जन्म ।<br>आपण होय कर्म- । क्रिया तया  ॥13-1007॥
                     </p>
                    </div>
                    <div class="oviartha">
                     <p>
                      त्या नामरहिताचे ही नाम होते व त्या जन्मरहित पुरुषाचा जन्म ही होते आणि त्याची क्रिया कर्म आपण होते.  ॥13-1007॥
                     </p>
                    </div>
                   </div>
                   <div>
                    <div class="ovi">
                     <p>
                      तया निर्गुणाचे गुण । तया अचरणाचे चरण ।<br>तया अश्रवणाचे श्रवण । अचक्षूचे चक्षु  ॥13-1008॥
                     </p>
                    </div>
                    <div class="oviartha">
                     <p>
                      त्या निर्गुणाचे गुण ही होते त्या पायरहिताचे पाय ही होते. त्या कानरहिताचे कान ही होते व त्या नेत्ररहिताचे नेत्रही ही होते.  ॥13-1008॥
                     </p>
                    </div>
                   </div>
                   <div>
                    <div class="ovi">
                     <p>
                      तया भावातीताचे भाव । तया निरवयवाचे अवयव ।<br>किंबहुना होय सर्व । पुरुषाचें हे  ॥13-1009॥
                     </p>
                    </div>
                    <div class="oviartha">
                     <p>
                      त्या भावातीताचे (जन्मादि सहा) भाव (विकार) ही होते व त्या अवयवरहित पुरुषाचे ही अवयव होते. फार काय सांगावे ? ही प्रकृति त्या पुरुषाचे सर्व काही होते.  ॥13-1009॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसेनि इया प्रकृती । आपुलिया सर्व व्याप्ती ।<br>तया अविकारातें विकृती- । माजीं कीजे  ॥13-1010॥
                     </p>
                    </div>
                    <div class="oviartha">
                     <p>
                      याप्रमाणे प्रकृति ही आपल्या सर्वव्यापकपणामुळे अविकार जो पुरुष त्याला विकारवान करते.  ॥13-1010॥
                     </p>
                    </div>
                   </div>
            </div>
            <div id="page102" class="page-content">
                <div>
                    <div class="ovi">
                     <p>
                      तेथ पुरुषत्व जें असे । तें ये इये प्रकृतिदशे ।<br>चंद्रमा अंवसे । पडिला जैसा  ॥13-1011॥
                     </p>
                    </div>
                    <div class="oviartha">
                     <p>
                      तेथे (त्या पुरुषाचे ठिकाणी) जे पुरुषपणा आलेले आहे ते या प्रकृतीच्या अवस्थेमुळे आलेले आहे. (प्रकृतीशी संबंध केल्यामुळे पुरुष हा आपल्या तेजाला कसा मुकतो ते पुढे अनेक दृष्टांतांनी सांगतात). ज्याप्रमाणे चंद्र अवसेस पडतो म्हणजे तेजोहीन होतो  ॥13-1011॥
                     </p>
                    </div>
                   </div>
                   <div>
                    <div class="ovi">
                     <p>
                      विदळ बहु चोखा । मीनलिया वाला एका ।<br>कसु होय पांचका । जयापरी  ॥13-1012॥
                     </p>
                    </div>
                    <div class="oviartha">
                     <p>
                      अतिशय शुद्ध असलेल्या वालभर सोन्यात अन्य हिणकस धातु मिसळली तर ज्याप्रमाणे त्याचा कस पाचावर येऊन बसतो  ॥13-1012॥
                     </p>
                    </div>
                   </div>
                   <div>
                    <div class="ovi">
                     <p>
                      कां साधूतें गोंधळी । संचारोनि सुये मैळी ।<br>नाना सुदिनाचा आभाळीं । दुर्दिनु कीजे  ॥13-1013॥
                     </p>
                    </div>
                    <div class="oviartha">
                     <p>
                      अथवा पिशाच हे चांगल्या मनुष्याच्या अंगात संचार करून ज्याप्रमाणे त्यास पापकर्मात घालते अथवा ढग हे चांगल्या दिवसाचा उदासीन असा दिवस करतात  ॥13-1013॥
                     </p>
                    </div>
                   </div>
                   <div>
                    <div class="ovi">
                     <p>
                      जेवीं पय पशूच्या पोटीं । कां वन्हि जैसा काष्ठीं ।<br>गुंडूनि घेतला पटीं । रत्‍नकदीपु  ॥13-1014॥
                     </p>
                    </div>
                    <div class="oviartha">
                     <p>
                      गाईच्या पोटात दूध असतांना जसे ते पांढरे स्वच्छ असे दिसत नाही अथवा वस्त्रात तेजस्वी रत्न गुंडाळले असता त्याचे तेज जसे दिसत नाही.  ॥13-1014॥
                     </p>
                    </div>
                   </div>
                   <div>
                    <div class="ovi">
                     <p>
                      राजा पराधीनु जाहला । कां सिंहु रोगें रुंधला ।<br>तैसा पुरुष प्रकृती आला । स्वतेजा मुके  ॥13-1015॥
                     </p>
                    </div>
                    <div class="oviartha">
                     <p>
                      राजा शत्रूच्या स्वाधीन झाला असता जसा निस्तेज होतो तसा पुरुष हा प्रकृतीच्या स्वाधीन झाला की स्वत:च्या तेजाला मुकतो.  ॥13-1015॥
                     </p>
                    </div>
                   </div>
                   <div>
                    <div class="ovi">
                     <p>
                      जागता नरु सहसा । निद्रा पाडूनि जैसा ।<br>स्वप्नींचिया सोसा । वश्यु कीजे  ॥13-1016॥
                     </p>
                    </div>
                    <div class="oviartha">
                     <p>
                      जागृत पुरुष जसा निद्रेने एकदम पाडला असता (झोपेच्या स्वाधीन झाला असता) तो स्वप्नातील हावेच्या भरीस पडून सुखदु:खभोगास पात्र केला जातो.  ॥13-1016॥
                     </p>
                    </div>
                   </div>
                   <div>
                    <div class="ovi">
                     <p>
                      तैसें प्रकृति जालेपणें । पुरुषा गुण भोगणें ।<br>उदास अंतुरीगुणें । आतुडे जेवीं  ॥13-1017॥
                     </p>
                    </div>
                    <div class="oviartha">
                     <p>
                      त्याप्रमाणे पुरुष प्रकृतीच्या स्वाधीन झाल्याकारणाने त्याला गुण भोगणे भाग पडते. ज्याप्रमाने विरक्त पुरुष स्त्रीच्या योगाने (सुखदु:खाच्या फेर्‍यात) सापडला जातो  ॥13-1017॥
                     </p>
                    </div>
                   </div>
                   <div>
                    <div class="ovi">
                     <p>
                      तैसें अजा नित्या होये । आंगीं जन्ममृत्यूचे घाये ।<br>वाजती जैं लाहे । गुणसंगातें  ॥13-1018॥
                     </p>
                    </div>
                    <div class="oviartha">
                     <p>
                      जेव्हा पुरुषास गुणांची संगति घडते तेव्हा तो स्वभावत: जन्मशून्य व नित्य असूनही त्याच्या अंगावर मृत्यूचे तडाखे बसतात.  ॥13-1018॥
                     </p>
                    </div>
                   </div>
                   <div>
                    <div class="ovi">
                     <p>
                      परि तें ऐसें पंडुसुता । तातलें लोह पिटितां ।<br>जेवीं वन्हीसीचि घाता । बोलती तया  ॥13-1019॥
                     </p>
                    </div>
                    <div class="oviartha">
                     <p>
                      परंतु अर्जुना ते असे आहे की जसे तापलेल्या लोखंडावर घण मारले असता ते घणाचे तडाखे अग्नीलाच बसतात असे जसे म्हणतात  ॥13-1019॥
                     </p>
                    </div>
                   </div>
                   <div>
                    <div class="ovi">
                     <p>
                      कां आंदोळलिया उदक । प्रतिभा होय अनेक ।<br>तें नानात्व म्हणती लोक । चंद्रीं जेवीं  ॥13-1020॥
                     </p>
                    </div>
                    <div class="oviartha">
                     <p>
                      अथवा पाणी हलले असता चंद्राची अनेक प्रतिबिंबे होतात त्यावेळी (अज्ञानी) लोक चंद्राचे ठिकाणी जसे अनेकत्व आहे असे म्हणतात  ॥13-1020॥
                     </p>
                    </div>
                   </div>
            </div>
            <div id="page103" class="page-content">
                <div>
                    <div class="ovi">
                     <p>
                      दर्पणाचिया जवळिका । दुजेपण जैसें ये मुखा ।<br>कां कुंकुमें स्फटिका । लोहितत्व ये  ॥13-1021॥
                     </p>
                    </div>
                    <div class="oviartha">
                     <p>
                      आरशाच्या जवळपणामुळे पहाणार्‍याच्या मुखाला दुसरेपण येते अथवा केशराच्या सांनिध्यामुळे स्फटिकाला तांबडेपणा येतो  ॥13-1021॥
                     </p>
                    </div>
                   </div>
                   <div>
                    <div class="ovi">
                     <p>
                      तैसा गुणसंगमें । अजन्मा हा जन्मे ।<br>पावतु ऐसा गमे । एर्‍हवीं नाहीं  ॥13-1022॥
                     </p>
                    </div>
                    <div class="oviartha">
                     <p>
                      त्याप्रमाणे हा पुरुष स्वत: अजन्मा असून गुणसंबंधाने जन्म पावतो असे वाटते. एरवी (गुणांचा संबंध टाकून पाहिले तर) तो जन्म पावत नाही.  ॥13-1022॥
                     </p>
                    </div>
                   </div>
                   <div>
                    <div class="ovi">
                     <p>
                      अधमोत्तमा योनी । यासि ऐसिया मानी ।<br>जैसा संन्यासी होय स्वप्नीं । अंत्यजादि जाती  ॥13-1023॥
                     </p>
                    </div>
                    <div class="oviartha">
                     <p>
                      ज्याप्रमाणे संन्यासी स्वप्नामधे अंत्यजादि होतो त्याप्रमाणे या पुरुषास नीच व उच्च योनी आहेत असे समज.  ॥13-1023॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि केवळा पुरुषा । नाहीं होणें भोगणें देखा ।<br>येथ गुणसंगुचि अशेखा- । लागीं मूळ  ॥13-1024॥
                     </p>
                    </div>
                    <div class="oviartha">
                     <p>
                      म्हणून केवळ पुरुषाला जन्मणे व भोगणे वगैरे सर्व गोष्टींशी जो संबंध दिसतो त्याला कारण पुरुषाला असलेली गुणांची संगति ही होय.  ॥13-1024॥
                     </p>
                    </div>
                   </div>
                   <div>
                    <div class="ovi">
                     <p>
                      हा प्रकृतिमाजीं उभा । परी जुई जैसा वोथंबा ।<br>इया प्रकृति पृथ्वी नभा । तेतुला पाडु  ॥13-1025॥
                     </p>
                    </div>
                    <div class="oviartha">
                     <p>
                      हा पुरुष प्रकृतिमधे उभा आहे खरा परंतु जुईच्या वेलास जसा आश्रयभूत खांब उभा केलेला असतो त्या खांबाप्रमाणे हा पुरुष प्रकृरीला केवळ आश्रयभूत आहे. पृथ्वी व आकाश यामधे जेवढे अंतर आहे तेवढे अंतर प्रकृति व पुरुष यामधे आहे.  ॥13-1025॥
                     </p>
                    </div>
                   </div>
                   <div>
                    <div class="ovi">
                     <p>
                      प्रकृतिसरितेच्या तटीं । मेरु होय हा किरीटी ।<br>माजीं बिंबे परी लोटीं । लोटों नेणे  ॥13-1026॥
                     </p>
                    </div>
                    <div class="oviartha">
                     <p>
                      अर्जुना प्रकृतिरूप नदीच्या तीरावर मेरुपर्वतासारखा हा असून तिच्यामधे याचे प्रतिबिंब पडते परंतु तिच्या प्रवाहाबरोबर हा वहात जात नाही.  ॥13-1026॥
                     </p>
                    </div>
                   </div>
                   <div>
                    <div class="ovi">
                     <p>
                      प्रकृति होय जाये । हा तो असतुचि आहे ।<br>म्हणौनि आब्रह्माचें होये । शासन हा  ॥13-1027॥
                     </p>
                    </div>
                    <div class="oviartha">
                     <p>
                      प्रकृति होते व जाते परंतु हा पुरुष आहे तसाच आहे. म्हणून हा मुंगीपासून ब्रह्मदेवापर्यंत सर्वांचे नियमन करणारा आहे.  ॥13-1027॥
                     </p>
                    </div>
                   </div>
                   <div>
                    <div class="ovi">
                     <p>
                      प्रकृति येणें जिये । याचिया सत्ता जग विये ।<br>इयालागीं इये । वरयेतु हा  ॥13-1028॥
                     </p>
                    </div>
                    <div class="oviartha">
                     <p>
                      प्रकृति याच्या योगाने जगते व याच्या सत्तेने जगास प्रसवते म्हणून हिला हा नवरा आहे.  ॥13-1028॥
                     </p>
                    </div>
                   </div>
                   <div>
                    <div class="ovi">
                     <p>
                      अनंतें काळें किरीटी । जिया मिळती इया सृष्टी ।<br>तिया रिगती ययाच्या पोटीं । कल्पांतसमयीं  ॥13-1029॥
                     </p>
                    </div>
                    <div class="oviartha">
                     <p>
                      अर्जुना अनंतकालापासून ज्या ह्या सृष्ट्या उत्पन्न होतात त्या कल्पांताच्या वेळेस ह्याच्या पोटात प्रवेश करतात.  ॥13-1029॥
                     </p>
                    </div>
                   </div>
                   <div>
                    <div class="ovi">
                     <p>
                      हा महद्‌ब्रह्मगोसावी । ब्रह्मगोळ लाघवी ।<br>अपारपणें मवी । प्रपंचातें  ॥13-1030॥
                     </p>
                    </div>
                    <div class="oviartha">
                     <p>
                      हा पुरुष प्रकृतीचा धनी आहे हा ब्रह्मांडाचा सूत्रधार आहे व आपल्या अनंतत्वाने तो या मर्यादित प्रपंचाला मोजून टाकतो (म्हणजे याच्या व्याप्तीचा विचार केला असता संसाराचा बाध होतो).  ॥13-1030॥
                     </p>
                    </div>
                   </div>
            </div>
            <div id="page104" class="page-content">
                <div>
                    <div class="ovi">
                     <p>
                      पैं या देहामाझारीं । परमात्मा ऐसी जे परी ।<br>बोलिजे तें अवधारीं । ययातेंचि  ॥13-1031॥
                     </p>
                    </div>
                    <div class="oviartha">
                     <p>
                      आणि या देहामधे परमात्मा आहे अशा प्रकारचे जे बोलतात ते यालाच असे समज.  ॥13-1031॥
                     </p>
                    </div>
                   </div>
                   <div>
                    <div class="ovi">
                     <p>
                      अगा प्रकृतिपरौता । एकु आथी पंडुसुता ।<br>ऐसा प्रवादु तो तत्त्वता । पुरुषु हा पैं  ॥13-1032॥
                     </p>
                    </div>
                    <div class="oviartha">
                     <p>
                      अरे अर्जुना प्रकृतिपलिकडे कोणी एक आहे अशी जी वदंता आहे (असे जे लोक म्हणतात) तो वस्तुत: हाच पुरुष आहे.  ॥13-1032॥
                     </p>
                    </div>
                   </div>
                   <div>
                    <div class="ovi">
                     <p>
                      जो निखळपणें येणें । पुरुषा यया जाणे ।<br>आणि गुणांचें करणें । प्रकृतीचें तें  ॥13-1033॥
                     </p>
                    </div>
                    <div class="oviartha">
                     <p>
                      अशा या शुद्धपणाने या पुरुषाला जो जाणतो गुणांचे करणे ते प्रकृतीचे आहे असे जाणतो  ॥13-1033॥
                     </p>
                    </div>
                   </div>
                   <div>
                    <div class="ovi">
                     <p>
                      हें रूप हे छाया । पैल जळ हे माया ।<br>ऐसा निवाडु धनंजया । जेवीं कीजे  ॥13-1034॥
                     </p>
                    </div>
                    <div class="oviartha">
                     <p>
                      हा देह व ही त्याची छाया पलीकडे दिसते ते खरे पाणी आहे व येथे जे पाण्यासारखे दिसत आहे ते खोटे (मृगजल) आहे अर्जुना याप्रमाणे जशी निवड करावी  ॥13-1034॥
                     </p>
                    </div>
                   </div>
                   <div>
                    <div class="ovi">
                     <p>
                      तेणें पाडें अर्जुना । प्रकृतिपुरुषविवंचना ।<br>जयाचिया मना । गोचर जाहली  ॥13-1035॥
                     </p>
                    </div>
                    <div class="oviartha">
                     <p>
                      अर्जुना त्याप्रमाणे ज्याच्या मनाला प्रकृति-पुरुषांतील भेद स्पष्टपणे कळला;  ॥13-1035॥
                     </p>
                    </div>
                   </div>
                   <div>
                    <div class="ovi">
                     <p>
                      तो शरीराचेनि मेळें । करूं कां कर्में सकळें ।<br>परी आकाश धुई न मैळे । तैसा असे  ॥13-1036॥
                     </p>
                    </div>
                    <div class="oviartha">
                     <p>
                      तो शरीराच्या संगतीने सर्व कर्मे करीना का ? परंतु आकाश जसे धुराने मळत नाही तसा तो आहे. (सर्व कर्मे करीत असतांना तो त्या कर्मांकडून लिप्त होत नाही).  ॥13-1036॥
                     </p>
                    </div>
                   </div>
                   <div>
                    <div class="ovi">
                     <p>
                      आथिलेनि देहें । जो न घेपे देहमोहें ।<br>देह गेलिया नोहे । पुनरपि तो  ॥13-1037॥
                     </p>
                    </div>
                    <div class="oviartha">
                     <p>
                      देह असतांना जो त्या देहाच्या मोहाने भुलला जात नाही तो देह पडल्यावर पुन: जन्म पावत नाही.  ॥13-1037॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसा तया एकु । प्रकृतिपुरुषविवेकु ।<br>उपकारु अलौकिकु । करी पैं गा  ॥13-1038॥
                     </p>
                    </div>
                    <div class="oviartha">
                     <p>
                      हा प्रकृतिपुरुषविचार त्या मनुष्यावर असा एक लोकोत्तर उपकार करतो.  ॥13-1038॥
                     </p>
                    </div>
                   </div>
                   <div>
                    <div class="ovi">
                     <p>
                      परी हाचि अंतरीं । विवेक भानूचिया परी ।<br>उदैजे तें अवधारीं । उपाय बहुत  ॥13-1039॥
                     </p>
                    </div>
                    <div class="oviartha">
                     <p>
                      परंतु हाच विचार अंत:करणात सूर्याप्रमाणे प्रकाशित होण्यास पुष्कळ उपाय आहेत ते ऐक.  ॥13-1039॥
                     </p>
                    </div>
                   </div>
                   <div>
                    <div class="ovi">
                     <p>
                      ध्यानेनात्मनि पश्यन्ति केचिदात्मानमात्मना ।अन्ये सांख्येन योगेन कर्मयोगेन चापरे  ॥13-1040॥
                     </p>
                    </div>
                    <div class="oviartha">
                     <p>
                      कित्येक आपल्या ठिकाणी (आत्मानात्म्याच्या सरभेसळीत) आपणास (आपल्या शुद्ध आत्मस्वरूपास) आत्मध्यानाच्या योगाने (आत्मानात्मविचाराने निवडून) पहातात. दुसरे कोणी सांख्ययोगाने आणि काही कर्मयोगाने जाणतात.  ॥13-1040॥
                     </p>
                    </div>
                   </div>
            </div>
            <div id="page105" class="page-content">
                <div>
                    <div class="ovi">
                     <p>
                      कोणी एकु सुभटा । विचाराचा आगिटां ।<br>आत्मानात्मकिटा । पुटें देउनी  ॥13-1041॥
                     </p>
                    </div>
                    <div class="oviartha">
                     <p>
                      हे चांगल्या योद्ध्या अर्जुना कित्येक पुरुष विचाररूप अग्नीत आत्मानात्ममिश्रणरूपी हिणकस सोन्यास पुटे देऊन  ॥13-1041॥
                     </p>
                    </div>
                   </div>
                   <div>
                    <div class="ovi">
                     <p>
                      छत्तीसही वानी भेद । तोडोनियां निर्विवाद ।<br>निवडिती शुद्ध । आपणपें  ॥13-1042॥
                     </p>
                    </div>
                    <div class="oviartha">
                     <p>
                      छत्तीसही अनात्मरूप प्रकारचे भेद नि:संशय जाळून (म्हणजे विचाराने त्यांचे निरसन करून) आपला शुद्ध आत्मभाव निवडतात.  ॥13-1042॥
                     </p>
                    </div>
                   </div>
                   <div>
                    <div class="ovi">
                     <p>
                      तया आपणपयाच्या पोटीं । आत्मध्यानाचिया दिठी ।<br>देखती गा किरीटी । आपणपेंचि  ॥13-1043॥
                     </p>
                    </div>
                    <div class="oviartha">
                     <p>
                      त्या आत्मभावाच्या पोटात स्वरूपात आत्मध्यानरूपी दृष्टीने अर्जुना ते आपण आपल्यालाच पहातात.  ॥13-1043॥
                     </p>
                    </div>
                   </div>
                   <div>
                    <div class="ovi">
                     <p>
                      आणिक पैं दैवबगें । चित्त देती सांख्ययोगें ।<br>एक ते अंगलगें । कर्माचेनी  ॥13-1044॥
                     </p>
                    </div>
                    <div class="oviartha">
                     <p>
                      आणि कित्येक लोक दैववशात् सांख्ययोगाच्या द्वारे (आत्म्याकडे) चित्त देतात आणखी कित्येक कर्मयोगाचा आश्रय करून (आत्म्यास) पहातात.  ॥13-1044॥
                     </p>
                    </div>
                   </div>
                   <div>
                    <div class="ovi">
                     <p>
                      येणें येणें प्रकारें । निस्तरती साचोकारें ।<br>हें भवा भेउरें । आघवेंचि  ॥13-1045॥
                     </p>
                    </div>
                    <div class="oviartha">
                     <p>
                      याहून कित्येक दुसरे – स्वत: आत्म्याला न जाणणारे – या प्रकारांनीच सर्व संसारभय खरोखर निस्तरतात. (चांगल्या तर्‍हेने तरून जातात).  ॥13-1045॥
                     </p>
                    </div>
                   </div>
                   <div>
                    <div class="ovi">
                     <p>
                      परी ते करिती ऐसें । अभिमानु दवडूनि देशें ।<br>एकाचिया विश्वासें । टेंकती बोला  ॥13-1046॥
                     </p>
                    </div>
                    <div class="oviartha">
                     <p>
                      परंतु ते असे करतात की अभिमान देशोधडी करून एकाच्या (गुरूच्या) उपदेशावर विश्वासाने अवलंबून रहातात.  ॥13-1046॥
                     </p>
                    </div>
                   </div>
                   <div>
                    <div class="ovi">
                     <p>
                      जे हिताहित देखती । हानि कणवा घेपती ।<br>पुसोनि शिणु हरिती । देती सुख  ॥13-1047॥
                     </p>
                    </div>
                    <div class="oviartha">
                     <p>
                      जे गुरु हिताहित पहातात जे शिष्याच्या हानीच्या बाबतीत दयेने व्यापले जातात व शिष्याला दु:ख कशाने होते हे विचारून त्याचे दु:ख हरण करतात आणि सुख देतात  ॥13-1047॥
                     </p>
                    </div>
                   </div>
                   <div>
                    <div class="ovi">
                     <p>
                      तयांचेनि मुखें जें निघे । तेतुलें आदरें चांगें ।<br>ऐकोनियां आंगें । मनें होती  ॥13-1048॥
                     </p>
                    </div>
                    <div class="oviartha">
                     <p>
                      त्यांच्या (गुरूंच्या) मुखातून जेवढे निघेल तेवढे चांगल्या आदराने ऐकून अंगाने व मनाने ते तसेच होतात.  ॥13-1048॥
                     </p>
                    </div>
                   </div>
                   <div>
                    <div class="ovi">
                     <p>
                      तया ऐकणेयाचि नांवें । ठेविती गा आघवें ।<br>तया अक्षरांसीं जीवें । लोण करिती  ॥13-1049॥
                     </p>
                    </div>
                    <div class="oviartha">
                     <p>
                      आपल्या सर्व कर्तव्यास ऐकण्याचेच नाव ठेवतात. (ऐकणे हेच एक आपले जन्मास येऊन कर्तव्य आहे असे समजतात). आणि त्या गुरुमुखातल्या अक्षरांवरून आपला जीव ओवाळून टाकतात.  ॥13-1049॥
                     </p>
                    </div>
                   </div>
                   <div>
                    <div class="ovi">
                     <p>
                      तेही अंतीं कपिध्वजा । इया मरणार्णवसमाजा- ।<br>पासूनि निघती वोजा । गोमटिया  ॥13-1050॥
                     </p>
                    </div>
                    <div class="oviartha">
                     <p>
                      हे कपिध्वजा ते देखील या मरणरूपी समुद्राच्या समुदायापासून (जन्ममरणपरंपरेपासून) चांगल्या रीतीने बाहेर पडतात.  ॥13-1050॥
                     </p>
                    </div>
                   </div>
            </div>
            <div id="page106" class="page-content">
                <div>
                    <div class="ovi">
                     <p>
                      ऐसेसे हे उपाये । बहुवस एथें पाहें ।<br>जाणावया होये । एकी वस्तु  ॥13-1051॥
                     </p>
                    </div>
                    <div class="oviartha">
                     <p>
                      एक परमात्मा जाणावयाला येथे असे हे पुष्कळ उपाय आहेत पहा.  ॥13-1051॥
                     </p>
                    </div>
                   </div>
                   <div>
                    <div class="ovi">
                     <p>
                      आतां पुरे हे बहुत । पैं सर्वार्थाचें मथित ।<br>सिद्धांतनवनीत । देऊं तुज  ॥13-1052॥
                     </p>
                    </div>
                    <div class="oviartha">
                     <p>
                      आता याविषयी बोलणे पुरे. (आतापर्यंत सांगितलेले) सर्व अभिप्राय घुसळून काढलेले सिद्धांतरूप लोणी तुला देतो. (आतापर्यंत सांगितलेल्या सर्व अर्थाचे तात्पर्य सांगतो).  ॥13-1052॥
                     </p>
                    </div>
                   </div>
                   <div>
                    <div class="ovi">
                     <p>
                      येतुलेनि पंडुसुता । अनुभव लाहाणा आयिता ।<br>येर तंव तुज होतां । सायास नाहीं  ॥13-1053॥
                     </p>
                    </div>
                    <div class="oviartha">
                     <p>
                      अर्जुना एवढ्याने तुला आयता अनुभव मिळणार आहे. मग इतर (म्हणजे ब्रह्मानुभवानंतर होणारा विलक्षण आनंद शांति वगैरे) होण्याला तर तुला श्रम पडणार नाहीत.  ॥13-1053॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि ते बुद्धि रचूं । मतवाद हे खांचूं ।<br>सोलीव निर्वचूं । फलितार्थुची  ॥13-1054॥
                     </p>
                    </div>
                    <div class="oviartha">
                     <p>
                      म्हणून त्या सिद्धांताची व्यवस्थित मांडणी बुद्धीने करू व इतर मतांच्या दुराग्रहाचे खंडन करू व स्वच्छ गर्भित अर्थच विस्ताराने सांगू  ॥13-1054॥
                     </p>
                    </div>
                   </div>
                   <div>
                    <div class="ovi">
                     <p>
                      तरी क्षेत्रज्ञ येणें बोलें । तुज आपणपें जें दाविलें ।<br>आणि क्षेत्रही सांगितलें । आघवें जें  ॥13-1055॥
                     </p>
                    </div>
                    <div class="oviartha">
                     <p>
                      तर क्षेत्रज्ञ या शब्दाने जे मी आपले स्वरूप तुला दाखवले आणि जे सर्व क्षेत्र सांगितले  ॥13-1055॥
                     </p>
                    </div>
                   </div>
                   <div>
                    <div class="ovi">
                     <p>
                      तया येरयेरांच्या मेळीं । होईजे भूतीं सकळीं ।<br>अनिलसंगें सलिलीं । कल्लोळ जैसे  ॥13-1056॥
                     </p>
                    </div>
                    <div class="oviartha">
                     <p>
                      वार्‍याच्या संबंधाने जशा पाण्यावर लाटा येतात त्याप्रमाणे या क्षेत्र-क्षेत्रज्ञांच्या एकमेकांच्या मिलाफात (संबंधात) सर्व प्राणी उत्पन्न होतात.  ॥13-1056॥
                     </p>
                    </div>
                   </div>
                   <div>
                    <div class="ovi">
                     <p>
                      कां तेजा आणि उखरा । भेटी जालिया वीरा ।<br>मृगजळाचिया पूरा । रूप होय  ॥13-1057॥
                     </p>
                    </div>
                    <div class="oviartha">
                     <p>
                      अथवा सूर्यकिरणे व बरड जमीन यांचा संबंध आला म्हणजे अर्जुना मृगजळाचा महापूर जसा प्रत्यक्ष दिसतो  ॥13-1057॥
                     </p>
                    </div>
                   </div>
                   <div>
                    <div class="ovi">
                     <p>
                      नाना धाराधरधारीं । झळंबलिया वसुंधरी ।<br>उठिजे जेवीं अंकुरीं । नानाविधीं  ॥13-1058॥
                     </p>
                    </div>
                    <div class="oviartha">
                     <p>
                      अथवा पर्जन्याचा धारांनी वृष्टीने भिजलेल्या पृथ्वीमधे जसे नाना प्रकारचे अंकूर उगवतात  ॥13-1058॥
                     </p>
                    </div>
                   </div>
                   <div>
                    <div class="ovi">
                     <p>
                      तैसें चराचर आघवें । जें कांहीं जीवु नावें ।<br>तें तों उभययोगें संभवे । ऐसें जाण  ॥13-1059॥
                     </p>
                    </div>
                    <div class="oviartha">
                     <p>
                      त्याप्रमाणे जीव या नावाने जे काही चराचर आहे ते तर उभयतांच्या (क्षेत्र-क्षेत्रज्ञांच्या) मिलाफाने उत्पन्न होते असे समज.  ॥13-1059॥
                     </p>
                    </div>
                   </div>
                   <div>
                    <div class="ovi">
                     <p>
                      इयालागीं अर्जुना । क्षेत्रज्ञा प्रधाना- ।<br>पासूनि न होती भिन्ना । भूतव्यक्ती  ॥13-1060॥
                     </p>
                    </div>
                    <div class="oviartha">
                     <p>
                      अर्जुना या करता आकाराला आलेले सर्व पदार्थ हे पुरुष व प्रकृति यांच्या पासून भिन्न नाहीत  ॥13-1060॥
                     </p>
                    </div>
                   </div>
            </div>
            <div id="page107" class="page-content">
                <div>
                    <div class="ovi">
                     <p>
                      पैं पटत्व तंतु नव्हे । तरी तंतूसीचि तें आहे ।<br>ऐसां खोलीं डोळां पाहें । ऐक्य हें गा  ॥13-1061॥
                     </p>
                    </div>
                    <div class="oviartha">
                     <p>
                      वस्त्रपणा जे जरी सूत नाही तरी पण वस्त्रपणा हा सूतावरच आहे. अशा सूक्ष्म विचाराने हे ऐक्य समजून घे.  ॥13-1061॥
                     </p>
                    </div>
                   </div>
                   <div>
                    <div class="ovi">
                     <p>
                      भूतें आघवींचि होती । एकाचीं एक आहाती ।<br>परी तूं प्रतीती । यांची घे पां  ॥13-1062॥
                     </p>
                    </div>
                    <div class="oviartha">
                     <p>
                      सर्व भूते ही एकाच वस्तूपासून होतात व ती सर्व एकच आहेत परंतु ही भूते पहाणारास भिन्न भिन्न रूपाने अनुभवास येतात.  ॥13-1062॥
                     </p>
                    </div>
                   </div>
                   <div>
                    <div class="ovi">
                     <p>
                      यांचीं नामेंही आनानें । अनारिसीं वर्तनें ।<br>वेषही सिनाने । आघवेयांचे  ॥13-1063॥
                     </p>
                    </div>
                    <div class="oviartha">
                     <p>
                      या भूतांची नावेही निरनिराळी आहेत यांच्या वागणुकी भिन्न भिन्न आहेत व या सर्वांचे वेषही भिन्न आहेत.  ॥13-1063॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसें देखोनि किरीटी । भेद सूसी हन पोटीं ।<br>तरी जन्माचिया कोटी । न लाहसी निघों  ॥13-1064॥
                     </p>
                    </div>
                    <div class="oviartha">
                     <p>
                      अर्जुना असे पाहून तू जर आपल्या पोटात (मनात) द्वैताच्या कल्पनेचा शिरकाव होऊ देशील तर कोट्यावधी जन्म गेले तरी तुला या जन्मातून बाहेर पडता येणार नाही  ॥13-1064॥
                     </p>
                    </div>
                   </div>
                   <div>
                    <div class="ovi">
                     <p>
                      पैं नानाप्रयोजनशीळें । दीर्घें वक्रें वर्तुळें ।<br>होती एकाचींच फळें । तुंबिणीयेचीं  ॥13-1065॥
                     </p>
                    </div>
                    <div class="oviartha">
                     <p>
                      अनेक कारणांमुळे लांब व वाकडी व वाटोळी अशा वेगवेगळ्या आकाराची दुध्या भोपळ्याची फळे जशी एकाच भोपळ्याच्या वेलीपासून उत्पन्न होतात.  ॥13-1065॥
                     </p>
                    </div>
                   </div>
                   <div>
                    <div class="ovi">
                     <p>
                      होतु कां उजू वांकुडें । परी बोरीचे हें न मोडे ।<br>तैसी भूतें अवघडें । परी वस्तु उजू  ॥13-1066॥
                     </p>
                    </div>
                    <div class="oviartha">
                     <p>
                      बोरीचे लाकूड सरळ अथवा वाकडे असेना का ? पण बोरीचे यात अन्यथा होत नाही. त्याप्रमाणे प्राणी जरी भिन्न भिन्न प्रकारचे असले तरी (त्यात व्यापून असणारी) ब्रह्मवस्तु सरळ आहे.  ॥13-1066॥
                     </p>
                    </div>
                   </div>
                   <div>
                    <div class="ovi">
                     <p>
                      अंगारकणीं बहुवसीं । उष्णता समान जैशी ।<br>तैसा नाना जीवराशीं । परेशु असे  ॥13-1067॥
                     </p>
                    </div>
                    <div class="oviartha">
                     <p>
                      निखार्‍याच्या पुष्कळ ठिणग्यातून उष्णता जशी एकसारखी असते त्याप्रमाणे अनेक जीवराशीतून एक परमात्मा आहे.  ॥13-1067॥
                     </p>
                    </div>
                   </div>
                   <div>
                    <div class="ovi">
                     <p>
                      गगनभरी धारा । परी पाणी एकचि वीरा ।<br>तैसा या भूताकारा । सर्वांगीं तो  ॥13-1068॥
                     </p>
                    </div>
                    <div class="oviartha">
                     <p>
                      अर्जुना पावसाच्या धारा जरी सर्व आकाशभर असल्या तरी पण त्या सर्वातून जसे पाणी एकच आहे त्याप्रमाणे या भूताकाराच्या सर्वांगात तो परमात्मा आहे.  ॥13-1068॥
                     </p>
                    </div>
                   </div>
                   <div>
                    <div class="ovi">
                     <p>
                      हें भूतग्राम विषम । परी वस्तू ते एथ सम ।<br>घटमठीं व्योम । जिंयापरी  ॥13-1069॥
                     </p>
                    </div>
                    <div class="oviartha">
                     <p>
                      ज्याप्रमाणे घागरीत व घरात आकाश एकच असते त्याप्रमाणे हे भूतसमुदाय जरी वेगवेगळे आहेत तरी त्यात व्यापून असणारी जी वस्तु ती एकसारखीच आहे.  ॥13-1069॥
                     </p>
                    </div>
                   </div>
                   <div>
                    <div class="ovi">
                     <p>
                      हा नाशतां भूताभासु । एथ आत्मा तो अविनाशु ।<br>जैसा केयूरादिकीं कसु । सुवर्णाचा  ॥13-1070॥
                     </p>
                    </div>
                    <div class="oviartha">
                     <p>
                      ज्याप्रमाणे बाहुभूषणादिक अनेक अलंकारातून सोन्याचा कस एकच असतो आणि त्या केयूरादिक अलंकारांची वाटणी केली असता जसा सोन्याचा कस नाश पावत नाही त्याप्रमाणे हा भूताभास नाश पावणारा आहे पण या भूताभासात असणारा आत्मा अविनाश आहे.  ॥13-1070॥
                     </p>
                    </div>
                   </div>
            </div>
            <div id="page108" class="page-content">
                <div>
                    <div class="ovi">
                     <p>
                      एवं जीवधर्महीनु । जो जीवेंसीं अभिन्नु ।<br>देख तो सुनयनु । ज्ञानियांमाजीं  ॥13-1071॥
                     </p>
                    </div>
                    <div class="oviartha">
                     <p>
                      याप्रमाणे परमात्मा हा जीवधर्मरहित आहे व तो सर्व जीवात व्यापून आहे. याप्रमाणे जो परमात्म्याला जाणतो तो ज्ञान्यांमधे चांगला डोळस आहे.  ॥13-1071॥
                     </p>
                    </div>
                   </div>
                   <div>
                    <div class="ovi">
                     <p>
                      ज्ञानाचा डोळा डोळसां- । माजीं डोळसु तो वीरेशा ।<br>हे स्तुति नोहे बहुवसा । भाग्याचा तो  ॥13-1072॥
                     </p>
                    </div>
                    <div class="oviartha">
                     <p>
                      अर्जुना ज्ञानाच्या दृष्टीने जे चांगले डोळस आहेत त्यामधे तो डोळस आहे. ही त्याची स्तुती नसून तो फारच भाग्यवान आहे.  ॥13-1072॥
                     </p>
                    </div>
                   </div>
                   <div>
                    <div class="ovi">
                     <p>
                      जे गुणेंद्रिय धोकोटी । देह धातूंची त्रिकुटी ।<br>पांचमेळावा वोखटी । दारुण हे  ॥13-1073॥
                     </p>
                    </div>
                    <div class="oviartha">
                     <p>
                      कारण की देह हा गुण व इंद्रिये यांची रहाण्याची धोकटी आहे देह हा (कफ वात व पित्त) या तीन धातूंपासून बनलेला आहे. हा पंचमहाभूतांचा समुदाय आहे. तो वाईट आहे व भयंकर आहे.  ॥13-1073॥
                     </p>
                    </div>
                   </div>
                   <div>
                    <div class="ovi">
                     <p>
                      हें उघड पांचवेउली । पंचधां आगी लागली ।<br>जीवपंचानना सांपडली । हरिणकुटी हे  ॥13-1074॥
                     </p>
                    </div>
                    <div class="oviartha">
                     <p>
                      हा देह म्हणजे उघड पांच नाग्यांची इंगळी आहे (अथवा) वेगवेगळ्या पाच ठिकाणी दंश करणारी आहे. जीवरूप सिंहाला हा देह हे एक हरणाचे (रहाण्याचे) घरच सापडले आहे.  ॥13-1074॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसा असोनि इये शरीरीं । कोण नित्यबुद्धीची सुरी ।<br>अनित्यभावाच्या उदरीं । दाटीचिना  ॥13-1075॥
                     </p>
                    </div>
                    <div class="oviartha">
                     <p>
                      त्याप्रमाणे या देहात हा जीव असा सिंहासारखा असंग नित्य शुद्ध बुद्ध व स्वतंत्र असून आपण नित्य आहोत अशी ही बुद्धिरूपी सुरी अनित्य भावाच्या पोटात कशी चालवीत नाही ? (आपल्या नित्यभावाच्या स्मृतीने अनित्यभावाचा नाश का करत नाही ? हे एक आश्चर्य आहे).  ॥13-1075॥
                     </p>
                    </div>
                   </div>
                   <div>
                    <div class="ovi">
                     <p>
                      परी इये देहीं असतां । जो नयेचि आपणया घाता ।<br>आणि शेखीं पंडुसुता । तेथेंचि मिळे  ॥13-1076॥
                     </p>
                    </div>
                    <div class="oviartha">
                     <p>
                      (येथेपर्यंत देहाशी तादात्म्य करून असणार्‍या मूर्खाची स्थिती सांगितली व या ओवीपसून पुढे मागे सांगितलेल्या भाग्यवान ज्ञानी पुरुषाचे वर्णन करतात). परंतु ज्ञानी पुरुष या देहात असतांना (देहतादात्म्याने) आपल्या घातावर येत नाही. (म्हणजे आपला घात करून घेत नाही). आणि अर्जुना शेवटी मरणानंतर तो तेथे (ब्रह्मस्वरूपात मिळतो).  ॥13-1076॥
                     </p>
                    </div>
                   </div>
                   <div>
                    <div class="ovi">
                     <p>
                      जेथ योगज्ञानाचिया प्रौढी । वोलांडूनियां जन्मकोडी ।<br>न निगों इया भाषा बुडी । देती योगी  ॥13-1077॥
                     </p>
                    </div>
                    <div class="oviartha">
                     <p>
                      कोट्यावधी जन्म ओलांडून योग व ज्ञान यांच्या बलाने योगी लोक आपण त्या ब्रह्मस्वरूपातून बाहेर पडणारा नाही अशा कृतनिश्चयाने ज्या ब्रह्मस्वरूपाचे ठिकाणी बुडी देऊन रहातात  ॥13-1077॥
                     </p>
                    </div>
                   </div>
                   <div>
                    <div class="ovi">
                     <p>
                      जें आकाराचें पैल तीर । जें नादाची पैल मेर ।<br>तुर्येचें माजघर । परब्रह्म जें  ॥13-1078॥
                     </p>
                    </div>
                    <div class="oviartha">
                     <p>
                      जे आकाररूप नदीचा पलीकडला काठ आहे (निराकार आहे) व जे ब्रह्म नादाची पलीकडली कड आहे (शब्दातीत आहे) व जे परब्रह्म तूर्याअवस्थेचे मध्यघर (गाभा) आहे  ॥13-1078॥
                     </p>
                    </div>
                   </div>
                   <div>
                    <div class="ovi">
                     <p>
                      मोक्षासकट गती । जेथें येती विश्रांती ।<br>गंगादि आपांपती । सरिता जेवीं  ॥13-1079॥
                     </p>
                    </div>
                    <div class="oviartha">
                     <p>
                      ज्याप्रमाणे गंगा वगैरे नद्या समुद्राच्या ठिकाणी विश्रांतीला येतात त्याप्रमाणे मोक्षसुद्धा सर्व साध्ये जेथे (ब्रह्माच्या ठिकाणी) विश्रांतीला येतात.  ॥13-1079॥
                     </p>
                    </div>
                   </div>
                   <div>
                    <div class="ovi">
                     <p>
                      तें सुख येणेंचि देहें । पाय पाखाळणिया लाहे ।<br>जो भूतवैषम्यें नोहे । विषमबुद्धी  ॥13-1080॥
                     </p>
                    </div>
                    <div class="oviartha">
                     <p>
                      भूतांच्या भिन्नपणाने ज्याची बुद्धि भिन्न होत नाही (भेदाला पावत नाही) त्याला ते सुख याच देहात पाय धुण्यास प्राप्त होते. (म्हणजे विपुल मिळाते).  ॥13-1080॥
                     </p>
                    </div>
                   </div>
            </div>
            <div id="page109" class="page-content">
                <div>
                    <div class="ovi">
                     <p>
                      दीपांचिया कोडी जैसें । एकचि तेज सरिसें ।<br>तैसा जो असतुचि असे । सर्वत्र ईशु  ॥13-1081॥
                     </p>
                    </div>
                    <div class="oviartha">
                     <p>
                      कोट्यावधि दिव्यात जसे एका तेज सारखे असते तसा जो ईश्वर सर्वत्र (चराचरात) भरलेला आहे  ॥13-1081॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसेनि समत्वें पंडुसुता । जिये जो देखत साता ।<br>तो मरण आणि जीविता । नागवे फुडा  ॥13-1082॥
                     </p>
                    </div>
                    <div class="oviartha">
                     <p>
                      अर्जुना अशा समत्वाने (चराचराकडे) पहात असता जो जगतो तो खरोखर जन्ममरणाच्या स्वाधीन होत नाही.  ॥13-1082॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि तो दैवागळा । वानीत असों वेळोवेळां ।<br>जे साम्यसेजे डोळां । लागला तया  ॥13-1083॥
                     </p>
                    </div>
                    <div class="oviartha">
                     <p>
                      म्हणून तो फार भाग्यवान आहे असे आम्ही त्याचे वारंवार वर्णन करतो. कारण की त्याला अभेदभावरूपी बिछान्यावर डोळा लागला आहे. (तो अभेदभावात स्थिर झाला आहे).  ॥13-1083॥
                     </p>
                    </div>
                   </div>
                   <div>
                    <div class="ovi">
                     <p>
                      प्रकृत्यैव च कर्माणि क्रियमाणानि सर्वशः ।यः पश्यति तथाऽऽत्मानंअकर्तारं स पश्यति  ॥13-1084॥
                     </p>
                    </div>
                    <div class="oviartha">
                     <p>
                      सर्व प्रकारे कर्मे प्रकृतीकडून केली जातात आणि आत्मा हा अकर्ता आहे असे जो जाणतो तोच खरा ज्ञानी होय.  ॥13-1084॥
                     </p>
                    </div>
                   </div>
                   <div>
                    <div class="ovi">
                     <p>
                      आणि मनोबुद्धिप्रमुखें । कर्मेंद्रियें अशेखें ।<br>करी प्रकृतीचि हें देखे । साच जो गा  ॥13-1085॥
                     </p>
                    </div>
                    <div class="oviartha">
                     <p>
                      आणि मन व बुद्धी ज्यात प्रमुख आहेत अशी ज्ञानेंद्रिये व सर्व कर्मेंद्रिये यांच्यापासून होणारी जी कर्मे ती प्रकृतीच करते. असे जो खरोखर जाणतो  ॥13-1085॥
                     </p>
                    </div>
                   </div>
                   <div>
                    <div class="ovi">
                     <p>
                      घरींचीं राहटती घरीं । घर कांहीं न करी ।<br>अभ्र धांवे अंबरीं । अंबर तें उगें  ॥13-1086॥
                     </p>
                    </div>
                    <div class="oviartha">
                     <p>
                      घरातील माणसे घरात वागतात व घर काही एक करीत नाही व आकशात ढग धावतात पण आकाश स्थिर असते.  ॥13-1086॥
                     </p>
                    </div>
                   </div>
                   <div>
                    <div class="ovi">
                     <p>
                      तैसी प्रकृति आत्मप्रभा । खेळे गुणीं विविधारंभा ।<br>येथ आत्मा तो वोथंबा । नेणे कोण  ॥13-1087॥
                     </p>
                    </div>
                    <div class="oviartha">
                     <p>
                      याप्रमाणे प्रकृति ही आत्म्याच्या प्रकाशाने नाना प्रकारच्या कर्मांचा आरंभ करून त्रिगुणांनी खेळत असते व येथे (सर्व कर्मात) आत्मा हा खांबासारखा (केवल आधारभूत) असतो व कोण कर्मे करतो हे तो जाणत नाही.  ॥13-1087॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसेनि येणें निवाडें । जयाच्या जीवीं उजिवडें ।<br>अकर्तयातें फुडें । देखिलें तेणें  ॥13-1088॥
                     </p>
                    </div>
                    <div class="oviartha">
                     <p>
                      अशा या निर्णयाने ज्याच्या अंत:करणात प्रकाश पडला त्याने या निर्णयाने ज्याच्या अंत:करणात प्रकाश पडला त्याने खरोखर अकर्त्या आत्म्याला जाणले.  ॥13-1088॥
                     </p>
                    </div>
                   </div>
                   <div>
                    <div class="ovi">
                     <p>
                      एर्‍हवीं तैंचि अर्जुना । होईजे ब्रह्मसंपन्ना ।<br>जैं या भूताकृती भिन्ना । दिसती एकी  ॥13-1089॥
                     </p>
                    </div>
                    <div class="oviartha">
                     <p>
                      सहज विचार करून पाहिले तर अर्जुना ज्यावेळी या भिन्न आकारांची भूते एक आहेत असा बोध होईल त्याचवेळी ब्रह्मसंपन्न होता येईल.  ॥13-1089॥
                     </p>
                    </div>
                   </div>
                   <div>
                    <div class="ovi">
                     <p>
                      लहरी जैसिया जळीं । परमाणुकणिका स्थळीं ।<br>रश्मीकरमंडळीं । सूर्याच्या जेवीं ?  ॥13-1090॥
                     </p>
                    </div>
                    <div class="oviartha">
                     <p>
                      लाटा जशा पाण्यावर परमाणूचे कण जसे पृथ्वीवर अथवा किरणे जशी सूर्यमंडलावर  ॥13-1090॥
                     </p>
                    </div>
                   </div>
            </div>
            <div id="page110" class="page-content">
                <div>
                    <div class="ovi">
                     <p>
                      नातरी देहीं अवेव । मनीं आघवेचि भाव ।<br>विस्फुलिंग सावेव । वन्हीं एकीं  ॥13-1091॥
                     </p>
                    </div>
                    <div class="oviartha">
                     <p>
                      अथवा देहाच्या ठिकाणी जसे अवयव अथवा मनाच्या ठिकाणी जशा सर्व कल्पना अथवा अग्नीच्या ठिकाणी जशा सर्व ठिणग्या  ॥13-1091॥
                     </p>
                    </div>
                   </div>
                   <div>
                    <div class="ovi">
                     <p>
                      तैसे भूताकार एकाचे । हें दिठी रिगे जैं साचें ।<br>तैंचि ब्रह्मसंपत्तीचें । तारूं लागे  ॥13-1092॥
                     </p>
                    </div>
                    <div class="oviartha">
                     <p>
                      त्याप्रमाणे एका ब्रह्माचे सर्व भूताकार आहेत हे ज्या वेळेला खरोखर दृष्टीत प्रवेश करील (खरोखर अनुभवाला येईल) त्याचवेळी ब्रह्मरूप संपत्तीचे जहाज (होडी) मिळेल.  ॥13-1092॥
                     </p>
                    </div>
                   </div>
                   <div>
                    <div class="ovi">
                     <p>
                      मग जया तयाकडे । ब्रह्मेचि दिठी उघडे ।<br>किंबहुना जोडे । अपार सुख  ॥13-1093॥
                     </p>
                    </div>
                    <div class="oviartha">
                     <p>
                      मग जिकडे तिकडे डोळ्याला ब्रह्मच दिसेल. फार काय सांगावे ? त्यास अमर्याद सुख प्राप्त होईल.  ॥13-1093॥
                     </p>
                    </div>
                   </div>
                   <div>
                    <div class="ovi">
                     <p>
                      येतुलेनि तुज पार्था । प्रकृतिपुरुषव्यवस्था ।<br>ठायें ठावो प्रतीतिपथा- । माजीं जाहली ?  ॥13-1094॥
                     </p>
                    </div>
                    <div class="oviartha">
                     <p>
                      अर्जुना एवढ्याने प्रकृति-पुरुषाचा विचार जसा पाहिजे तसा तुझ्या अनुभावाच्या मार्गात आला. (तुला पूर्णपणे कळला).  ॥13-1094॥
                     </p>
                    </div>
                   </div>
                   <div>
                    <div class="ovi">
                     <p>
                      अमृत जैसें ये चुळा । कां निधान देखिजे डोळां ।<br>तेतुला जिव्हाळा । मानावा हा  ॥13-1095॥
                     </p>
                    </div>
                    <div class="oviartha">
                     <p>
                      अरे चूळ भरावयास जसे अमृत मिळावे अथवा ठेवा जसा डोळ्यांनीच पहावा त्याप्रमाणे हा प्रकृतिपुरुषविचाराचा तुला मिळालेला लाभ तितक्याच योग्ततेचा समजावा.  ॥13-1095॥
                     </p>
                    </div>
                   </div>
                   <div>
                    <div class="ovi">
                     <p>
                      जी जाहलिये प्रतीती । घर बांधणें जें चित्तीं ।<br>तें आतां ना सुभद्रापती । इयावरी  ॥13-1096॥
                     </p>
                    </div>
                    <div class="oviartha">
                     <p>
                      बा अर्जुना जो अनुभव प्राप्त झाला असतांना त्या अनुभावाचे चित्तात घर बांधावयाचे (म्हणाजे तो अनुभव चित्तात कायम ठेवायचा) ते आताच नाही तर यानंतर  ॥13-1096॥
                     </p>
                    </div>
                   </div>
                   <div>
                    <div class="ovi">
                     <p>
                      तरी एक दोन्ही ते बोल । बोलिजती सखोल ।<br>देईं मनातें वोल । मग ते घेईं  ॥13-1097॥
                     </p>
                    </div>
                    <div class="oviartha">
                     <p>
                      आता या एकदोन गूढ गोष्टी तुला सांगितल्या जातील तर तू मनाला जामीन दे. आणि मग त्या घे. (म्हणजे ऐक).  ॥13-1097॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसें देवें म्हणितलें । मग बोलों आदरिलें ।<br>तेथें अवधानाचेचि केलें । सर्वांग येरें  ॥13-1098॥
                     </p>
                    </div>
                    <div class="oviartha">
                     <p>
                      असे देवाने म्हटले व मग बोलावयास आरंभ केला. तेव्हा अर्जुनाने आपले सर्व अंग अवधानरूप केले.  ॥13-1098॥
                     </p>
                    </div>
                   </div>
                   <div>
                    <div class="ovi">
                     <p>
                      अनादित्वान्निर्गुणत्वात् परमात्मायमव्ययः ।शरीरस्थोऽपि कौन्तेय न करोति न लिप्यते  ॥13-1099॥
                     </p>
                    </div>
                    <div class="oviartha">
                     <p>
                      कौंतेया अनादि व गुणरहित असल्यामुळे हा परमात्मा अव्यय आहे व तो जरी शरीराचे ठिकाणी स्थित असला तरी (काही कर्म) करीत नाही. (सर्व कर्मांपासून) अलिप्त असतो.  ॥13-1099॥
                     </p>
                    </div>
                   </div>
                   <div>
                    <div class="ovi">
                     <p>
                      तरी परमात्मा म्हणिपे । तो ऐसा जाण स्वरूपें ।<br>जळीं जळें न लिंपे । सूर्यु जैसा  ॥13-1100॥
                     </p>
                    </div>
                    <div class="oviartha">
                     <p>
                      श्रीकृष्ण म्हणाले ज्याप्रमाणे सूर्य पाण्यात प्रतिबिंबित झालेला दिसला तरी तो पाण्याने ओला होत नाही त्याप्रमाणे परमात्मा म्हणून ज्यास म्हणतात तो प्रकृतीत असूनही प्रकृतीच्या गुणांनी लिप्त होत नाही (तो शुद्धच रहातो). अशा स्वरूपाचा तो आहे असे समज.  ॥13-1100॥
                     </p>
                    </div>
                   </div>
            </div>
            <div id="page111" class="page-content">
                <div>
                    <div class="ovi">
                     <p>
                      कां जे जळा आदीं पाठीं । तो असतुचि असे किरीटी ।<br>माजीं बिंबे तें दृष्टी । आणिकांचिये  ॥13-1101॥
                     </p>
                    </div>
                    <div class="oviartha">
                     <p>
                      कारण की अर्जुना जळाच्या आधी व नंतर सूर्य आहेच आहे. पण्यामधे तो प्रतिबिंबित होतो. ते दुसर्‍याच्या दृष्टीने. (वास्तविक सूर्य काही पाण्यात सापडलेला नाही).  ॥13-1101॥
                     </p>
                    </div>
                   </div>
                   <div>
                    <div class="ovi">
                     <p>
                      तैसा आत्मा देहीं । आथि म्हणिपे हें कांहीं ।<br>साचें तरी नाहीं । तो जेथिंचा तेथें  ॥13-1102॥
                     </p>
                    </div>
                    <div class="oviartha">
                     <p>
                      त्याप्रमाणे आत्मा देहात आहे असे जे म्हटले जाते ते काही खरे नाही तर आत्मा जेथे आहे तेथेच आहे.  ॥13-1102॥
                     </p>
                    </div>
                   </div>
                   <div>
                    <div class="ovi">
                     <p>
                      आरिसां मुख जैसें । बिंबलिया नाम असे ।<br>देहीं वसणें तैसें । आत्मतत्त्वा  ॥13-1103॥
                     </p>
                    </div>
                    <div class="oviartha">
                     <p>
                      आरशात मुख बिंबले असता त्यास प्रतिबिंब असे आपण म्हणतो त्याप्रमाणे देहामधे आत्मतत्वाचे राहणे आहे. (देहात आत्मतत्व प्रतिबिंबरूपाने असते).  ॥13-1103॥
                     </p>
                    </div>
                   </div>
                   <div>
                    <div class="ovi">
                     <p>
                      तया देहा म्हणती भेटी । हे सपायी निर्जीव गोठी ।<br>वारिया वाळुवे गांठी । केंही आहे ?  ॥13-1104॥
                     </p>
                    </div>
                    <div class="oviartha">
                     <p>
                      त्याचा व देहाचा संबंध आहे असे जे म्हणतात ते म्हणणे सर्वथैव निर्जीव आहे. वार्‍याची व वाळूची गाठ बांधणे हे कोठे आहे काय ?  ॥13-1104॥
                     </p>
                    </div>
                   </div>
                   <div>
                    <div class="ovi">
                     <p>
                      आगी आणि कापुसा । दोरा सुवावा कैसा ।<br>केउता सांदा आकाशा । पाषाणेंसी ?  ॥13-1105॥
                     </p>
                    </div>
                    <div class="oviartha">
                     <p>
                      अग्नि व पीस यांना दोरा कसा घालायचा ? (म्हणजे दोघांचा संबंध कसा जोडायचा ?) आकाश व दगड यांचा सांधा कसा जोडयचा ?  ॥13-1105॥
                     </p>
                    </div>
                   </div>
                   <div>
                    <div class="ovi">
                     <p>
                      एक निघे पूर्वेकडे । एक तें पश्चिमेकडे ।<br>तिये भेटीचेनि पाडें । संबंधु हा  ॥13-1106॥
                     </p>
                    </div>
                    <div class="oviartha">
                     <p>
                      एक मनुष्य पूर्वेकडे निघाला व दुसरा पश्चिमेकडे निघाला. त्यांच्या भेटीप्रमाणे देहाचा व आत्म्याचा संबंध आहे.  ॥13-1106॥
                     </p>
                    </div>
                   </div>
                   <div>
                    <div class="ovi">
                     <p>
                      उजियेडा आणि अंधारेया । जो पाडु मृता उभेयां ।<br>तोचि गा आत्मया । देहा जाण  ॥13-1107॥
                     </p>
                    </div>
                    <div class="oviartha">
                     <p>
                      उजेड व अंधार यात जे सादृश्य अथवा मेलेला व जिवंत यात जे सादृश्य तेच सादृश्य आत्मा व देह यामधे आहे असे समज.  ॥13-1107॥
                     </p>
                    </div>
                   </div>
                   <div>
                    <div class="ovi">
                     <p>
                      रात्री आणि दिवसा । कनका आणि कापुसा ।<br>अपाडु कां जैसा । तैसाचि यासी  ॥13-1108॥
                     </p>
                    </div>
                    <div class="oviartha">
                     <p>
                      रात्र व दिवस सोने व कापूस यामधे जितके असादृश्य आहे तसेच असादृश्य आत्मा व देह यामधे आहे.  ॥13-1108॥
                     </p>
                    </div>
                   </div>
                   <div>
                    <div class="ovi">
                     <p>
                      देह तंव पांचांचें जालें । हें कर्माचें गुणीं गुंथले ।<br>भंवतसे चाकीं सूदलें । जन्ममृत्यूच्या  ॥13-1109॥
                     </p>
                    </div>
                    <div class="oviartha">
                     <p>
                      हा देह तर पंचमहाभूतांचा आहे व कर्माच्या दोराने गुंफलेला आहे व जन्ममृत्यूच्या चाकावर घातलेला असून गरगरा फिरत आहे.  ॥13-1109॥
                     </p>
                    </div>
                   </div>
                   <div>
                    <div class="ovi">
                     <p>
                      हें काळानळाच्या तोंडीं । घातली लोणियाची उंडी ।<br>माशी पांखु पाखडी । तंव हें सरे  ॥13-1110॥
                     </p>
                    </div>
                    <div class="oviartha">
                     <p>
                      कालरूपी अग्नीच्या कुंडात हा देह लोण्याचा गोळा घातलेला आहे. व माशी आपले पंख फडकावते तोच (तितक्या कालातच) हा देह नाश पावतो.  ॥13-1110॥
                     </p>
                    </div>
                   </div>
            </div>
            <div id="page112" class="page-content">
                <div>
                    <div class="ovi">
                     <p>
                      हें विपायें आगींत पडे । तरी भस्म होऊनि उडे ।<br>जाहलें श्वाना वरपडें । तरी ते विष्ठा  ॥13-1111॥
                     </p>
                    </div>
                    <div class="oviartha">
                     <p>
                      हा देह कदाचित अग्नीत पडला तर राख होऊन उडून जातो व कुत्र्याच्या तावडीत जर हा देह सापडला तर त्याची विष्ठा होते.  ॥13-1111॥
                     </p>
                    </div>
                   </div>
                   <div>
                    <div class="ovi">
                     <p>
                      या चुके दोहीं काजा । तरी होय कृमींचा पुंजा ।<br>हा परिणामु कपिध्वजा । कश्मलु गा  ॥13-1112॥
                     </p>
                    </div>
                    <div class="oviartha">
                     <p>
                      वरील या दोन परिणामाला जर तो चुकला तर तो देह किड्यांचा ढीग होतो. असा हा देहाचा परिणाम अर्जुना वाईट आहे.  ॥13-1112॥
                     </p>
                    </div>
                   </div>
                   <div>
                    <div class="ovi">
                     <p>
                      या देहाची हे दशा । आणि आत्मा तो एथ ऐसा ।<br>पैं नित्य सिद्ध आपैसा । अनादिपणें  ॥13-1113॥
                     </p>
                    </div>
                    <div class="oviartha">
                     <p>
                      या देहाची अशी अवस्था आहे आणि आत्मा तर असा आहे की अनादिपणामुळे तो आत्मा स्वभावत: नित्य व सिद्ध आहे.  ॥13-1113॥
                     </p>
                    </div>
                   </div>
                   <div>
                    <div class="ovi">
                     <p>
                      सकळु ना निष्कळु । अक्रियु ना क्रियाशीळु ।<br>कृश ना स्थुळु । निर्गुणपणें  ॥13-1114॥
                     </p>
                    </div>
                    <div class="oviartha">
                     <p>
                      तो आत्मा निर्गुण असल्यामुळे भागसहित नाही अथवा भागरहित नाही. तो कर्मसहित नाही अथवा कर्मरहित नाही. तो रोडका नाही वा लठ्ठही नाही.  ॥13-1114॥
                     </p>
                    </div>
                   </div>
                   <div>
                    <div class="ovi">
                     <p>
                      आभासु ना निराभासु । प्रकाशु ना अप्रकाशु ।<br>अल्प ना बहुवसु । अरूपपणें  ॥13-1115॥
                     </p>
                    </div>
                    <div class="oviartha">
                     <p>
                      तो आत्मा अरूप असल्यामुळे दृश्य नाही अथवा अदृश्यही नाही तो प्रकाशयुक्त नाही अथवा प्रकाशरहितही नाही थोडा नाही अथवा पुष्कळ नाही.  ॥13-1115॥
                     </p>
                    </div>
                   </div>
                   <div>
                    <div class="ovi">
                     <p>
                      रिता ना भरितु । रहितु ना सहितु ।<br>मूर्तु ना अमूर्तु । शून्यपणें  ॥13-1116॥
                     </p>
                    </div>
                    <div class="oviartha">
                     <p>
                      तो आत्मा शून्य असल्यामुळे रिकामा नाही अथवा भरलेला नाही. तो कोणत्याही गोष्टीने रहित नाही अथवा कोणत्याही गोष्टीने युक्त नाही. तो प्रगट नाही अथवा अप्रकट नाही.  ॥13-1116॥
                     </p>
                    </div>
                   </div>
                   <div>
                    <div class="ovi">
                     <p>
                      आनंदु ना निरानंदु । एक ना विविधु ।<br>मुक्त ना बद्धु । आत्मपणें  ॥13-1117॥
                     </p>
                    </div>
                    <div class="oviartha">
                     <p>
                      तो आत्मा असल्यामुळे आनंद (सुख) नाही अथवा आनंदरहित (दु:ख) नाही. तो एक नाही अथवा नाना प्रकारचा नाही अथवा बद्ध नाही.  ॥13-1117॥
                     </p>
                    </div>
                   </div>
                   <div>
                    <div class="ovi">
                     <p>
                      येतुला ना तेतुला । आइता ना रचिला ।<br>बोलता ना उगला । अलक्षपणें  ॥13-1118॥
                     </p>
                    </div>
                    <div class="oviartha">
                     <p>
                      तो आत्मा कोणास विषय होत नसल्यामुळे इतका नाही तितका नाही स्वत:सिद्ध नाही अथवा तयार केलेला नाही बोलणारा नाही अथवा मुका नाही.  ॥13-1118॥
                     </p>
                    </div>
                   </div>
                   <div>
                    <div class="ovi">
                     <p>
                      सृष्टीच्या होणा न रचे । सर्वसंहारें न वेंचे ।<br>आथी नाथी या दोहींचें । पंचत्व तो  ॥13-1119॥
                     </p>
                    </div>
                    <div class="oviartha">
                     <p>
                      सृष्टीच्या होण्याबरोबर तो होत नाही अथवा सर्व सृष्टीचा संहार झाला तरी याचा नाश होत नाही. हा आत्मा आहेपणाचे व नाहीपणाचे लयस्थान आहे.  ॥13-1119॥
                     </p>
                    </div>
                   </div>
                   <div>
                    <div class="ovi">
                     <p>
                      मवे ना चर्चे । वाढे ना खांचे ।<br>विटे ना वेंचे । अव्ययपणें  ॥13-1120॥
                     </p>
                    </div>
                    <div class="oviartha">
                     <p>
                      तो आत्मा अव्यय असल्यामुळे तो मोजला जात नाही व त्याचे वर्णन करता येत नाही. तो वाढत नाही अथवा कमी होत नाही. तो विकार पावत नाही अथवा खर्च होत नाही.  ॥13-1120॥
                     </p>
                    </div>
                   </div>
            </div>
            <div id="page113" class="page-content">
                <div>
                    <div class="ovi">
                     <p>
                      एवं रूप पैं आत्मा । देहीं जें म्हणती प्रियोत्तमा ।<br>तें मठाकारें व्योमा । नाम जैसें  ॥13-1121॥
                     </p>
                    </div>
                    <div class="oviartha">
                     <p>
                      हे प्रियोत्तमा अर्जुना अशा प्रकारचा तो आत्मा देहात आहे असे जे म्हणतात ते म्हणणे मठाच्या आकारात सापडलेल्या आकाशास मठाकाश म्हणाण्यासारखे आहे.  ॥13-1121॥
                     </p>
                    </div>
                   </div>
                   <div>
                    <div class="ovi">
                     <p>
                      तैसें तयाचिये अनुस्यूती । होती जाती देहाकृती ।<br>तो घे ना सांडी सुमती । जैसा तैसा  ॥13-1122॥
                     </p>
                    </div>
                    <div class="oviartha">
                     <p>
                      त्याप्रमाणे त्याच्या अखंड असण्यावर देहाचे आकार होतात व जातात पण अर्जुना तो आत्मा देहाकृति घेत नाही व टाकीतही नाही तर जशाचा तसाच असतो.  ॥13-1122॥
                     </p>
                    </div>
                   </div>
                   <div>
                    <div class="ovi">
                     <p>
                      अहोरात्रें जैशी । येती जाती आकाशीं ।<br>आत्मसत्तें तैसीं । देहें जाण  ॥13-1123॥
                     </p>
                    </div>
                    <div class="oviartha">
                     <p>
                      आकाशामधे जसे दिवस व रात्र येतात व जातात त्याप्रमाणे आत्मसत्तेवेर देह येतात व जातात असे समज.  ॥13-1123॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि इयें शरीरीं । कांहीं करवीं ना करी ।<br>आयताही व्यापारीं । सज्ज न होय  ॥13-1124॥
                     </p>
                    </div>
                    <div class="oviartha">
                     <p>
                      म्हणून या शरीरात आत्मा काही करत नाही व करवीत नाही व सहज घडून येणार्‍या व्यापाराचे ठिकाणी ‘तो व्यापार मी केला’ असे म्हणत नाही.  ॥13-1124॥
                     </p>
                    </div>
                   </div>
                   <div>
                    <div class="ovi">
                     <p>
                      यालागीं स्वरूपें । उणा पुरा न घेपे ।<br>हें असो तो न लिंपे । देहीं देहा  ॥13-1125॥
                     </p>
                    </div>
                    <div class="oviartha">
                     <p>
                      याकरता तो आत्मा स्वरूपाने उणेपणास व पुरेपणास वश होत नाही. हे असो. तो आत्मा देहाच्या ठिकाणी असून देहाने लिप्त होत नाही.  ॥13-1125॥
                     </p>
                    </div>
                   </div>
                   <div>
                    <div class="ovi">
                     <p>
                      यथा सर्वगतं सौक्ष्म्यादाकाशं नोपलिप्यते ।सर्वत्रावस्थितो देहे तथाऽऽत्मा नोपलिप्यते  ॥13-1126॥
                     </p>
                    </div>
                    <div class="oviartha">
                     <p>
                      ज्याप्रमाणे सर्वव्यापी आकाश सूक्ष्मत्वामुळे कोणत्याही वस्तूशी लिप्त होत नाही. त्याप्रमाणे आत्मा सर्व देहामधे स्थित असला तरी लिप्त होत नाही.  ॥13-1126॥
                     </p>
                    </div>
                   </div>
                   <div>
                    <div class="ovi">
                     <p>
                      अगा आकाश कें नाहीं ? । हें न रिघेचि कवणे ठायीं ? ।<br>परी कायिसेनि कहीं । गादिजेना  ॥13-1127॥
                     </p>
                    </div>
                    <div class="oviartha">
                     <p>
                      अर्जुना आकाश कोठे नाही ? व हे आकाश कोणत्या ठिकाणी प्रवेश करत नाही ? परंतु ज्याप्रमाणे ते आकाश कशानेही व कधीही लिप्त होत नाही  ॥13-1127॥
                     </p>
                    </div>
                   </div>
                   <div>
                    <div class="ovi">
                     <p>
                      तैसा सर्वत्र सर्व देहीं । आत्मा असतुचि असे पाहीं ।<br>संगदोषें एकेंही । लिप्त नोहे  ॥13-1128॥
                     </p>
                    </div>
                    <div class="oviartha">
                     <p>
                      तसा आत्मा सर्वत्र सर्व देहात आहेच आहे. (परंतु) पहा तो एकाही संबंधाच्या विकाराने विटाळला जात नाही.  ॥13-1128॥
                     </p>
                    </div>
                   </div>
                   <div>
                    <div class="ovi">
                     <p>
                      पुढतपुढती एथें । हेंचि लक्षण निरुतें ।<br>जे जाणावें क्षेत्रज्ञातें । क्षेत्रविहीना  ॥13-1129॥
                     </p>
                    </div>
                    <div class="oviartha">
                     <p>
                      वारंवार येथे आत्म्याचे हेच लक्षण खरे आहे ते हे की शररीस्थ आत्म्याला देहादिसंघातरहित असा ओळखावा.  ॥13-1129॥
                     </p>
                    </div>
                   </div>
                   <div>
                    <div class="ovi">
                     <p>
                      संसर्गें चेष्टिजे लोहें । परी लोह भ्रामकु नोहे ।<br>क्षेत्रक्षेत्रज्ञां आहे । तेतुला पाडु  ॥13-1130॥
                     </p>
                    </div>
                    <div class="oviartha">
                     <p>
                      लोहचुंबक हा आपल्या संबंधाने लोखंडाला हलवतो पण लोहचुंबक लोखंड नाही तसे क्षेत्र (देह) व क्षेत्रज्ञ (आत्मा) यामधे अंतर आहे.  ॥13-1130॥
                     </p>
                    </div>
                   </div>                  
            </div>
            <div id="page114" class="page-content">
                <div>
                    <div class="ovi">
                     <p>
                      दीपकाची अर्ची । राहाटी वाहे घरींची ।<br>परी वेगळीक कोडीची । दीपा आणि घरा  ॥13-1131॥
                     </p>
                    </div>
                    <div class="oviartha">
                     <p>
                      दिव्याची ज्योत घरातील सर्व व्यवहार चालवते परंतु दिवा व घर यात स्वभावत: अतिशय अंतर आहे.  ॥13-1131॥
                     </p>
                    </div>
                   </div>
                   <div>
                    <div class="ovi">
                     <p>
                      पैं काष्ठाच्या पोटीं । वन्हि असे किरीटी ।<br>परी काष्ठ नोहे या दृष्टी । पाहिजे हा  ॥13-1132॥
                     </p>
                    </div>
                    <div class="oviartha">
                     <p>
                      अर्जुना काष्ठाच्या पोटात अग्नि आहे पण अग्नि हा काष्ठ नाही. या दृष्टीने देह व आत्मा यातील फरक समजावा.  ॥13-1132॥
                     </p>
                    </div>
                   </div>
                   <div>
                    <div class="ovi">
                     <p>
                      अपाडु नभा आभाळा । रवि आणि मृगजळा ।<br>तैसाचि हाही डोळां । देखसी जरी  ॥13-1133॥
                     </p>
                    </div>
                    <div class="oviartha">
                     <p>
                      आकाश व ढग यात जो भेद आहे अथवा सूर्य व मृगजळ यात जो भेद आहे तितकाच हाही (देह व आत्मा यातील) भेद जर तू बुद्धीच्या डोळ्याने पहाशील  ॥13-1133॥
                     </p>
                    </div>
                   </div>
                   <div>
                    <div class="ovi">
                     <p>
                      यथा प्रकाशयत्येकः कृत्स्नं लोकमिमं रविः ।क्षेत्रं क्षेत्री तथा कृत्स्नंम प्रकाशयति भारत  ॥13-1134॥
                     </p>
                    </div>
                    <div class="oviartha">
                     <p>
                      हे भारता ज्याप्रमाणे एकटा सूर्य या सर्व जगताला प्रकाशित करतो त्याप्रमाणे सर्व क्षेत्रांना (देहांना) एकटा क्षेत्रज्ञ प्रकाशित करतो.  ॥13-1134॥
                     </p>
                    </div>
                   </div>
                   <div>
                    <div class="ovi">
                     <p>
                      हें आघवेंचि असो एकु । गगनौनि जैसा अर्कु ।<br>प्रगटवी लोकु । नांवें नांवें  ॥13-1135॥
                     </p>
                    </div>
                    <div class="oviartha">
                     <p>
                      हे सर्व राहू दे. आकाशातून जसा एकटाच सूर्य वेळोवेळी (दररोज) त्रैलोक्य प्रकाशित करतो  ॥13-1135॥
                     </p>
                    </div>
                   </div>
                   <div>
                    <div class="ovi">
                     <p>
                      एथ क्षेत्रज्ञु तो ऐसा । प्रकाशकु क्षेत्राभासा ।<br>यावरुतें हें न पुसा । शंका नेघा  ॥13-1136॥
                     </p>
                    </div>
                    <div class="oviartha">
                     <p>
                      त्याप्रमाणे येथे क्षेत्रज्ञ हा क्षेत्राच्या भासाला (प्रतीतीला) प्रकाशक आहे. याउपर आता यासंबंधाने काही विचारू नका व शंका घेऊ नका.  ॥13-1136॥
                     </p>
                    </div>
                   </div>
                   <div>
                    <div class="ovi">
                     <p>
                      शब्दतत्त्वसारज्ञा । पैं देखणें तेचि प्रज्ञा ।<br>जे क्षेत्रा क्षेत्रज्ञा । अपाडु देखे  ॥13-1137॥
                     </p>
                    </div>
                    <div class="oviartha">
                     <p>
                      हे शब्दांच्या खर्‍या खर्‍या स्वरूपाचे मर्म जाणणार्‍या अर्जुना तीच बुद्धि डोळस की जी क्षेत्र व क्षेत्रज्ञ यातील अंतर पहाते.  ॥13-1137॥
                     </p>
                    </div>
                   </div>
                   <div>
                    <div class="ovi">
                     <p>
                      इया दोहींचें अंतर । देखावया चतुर ।<br>ज्ञानियांचे द्वार । आराधिती  ॥13-1138॥
                     </p>
                    </div>
                    <div class="oviartha">
                     <p>
                      या दोहींचे अंतर समजण्याकरता चतुर पुरुष ज्ञानी पुरुषांची सेवा करतात.  ॥13-1138॥
                     </p>
                    </div>
                   </div>
                   <div>
                    <div class="ovi">
                     <p>
                      याचिलागीं सुमती । जोडिती शांतिसंपत्ती ।<br>शास्त्रांचीं दुभतीं । पोसिती घरीं  ॥13-1139॥
                     </p>
                    </div>
                    <div class="oviartha">
                     <p>
                      चांगल्या बुद्धीचे लोक याचकरता शांतिरूप संपत्ति मिळवतात व शास्त्ररूपी दुभत्या गाई घरी पोसतात.  ॥13-1139॥
                     </p>
                    </div>
                   </div>
                   <div>
                    <div class="ovi">
                     <p>
                      योगाचिया आकाशा । वळघिजे येवढाचि धिंवसा ।<br>याचियाचि आशा । पुरुषासि गा  ॥13-1140॥
                     </p>
                    </div>
                    <div class="oviartha">
                     <p>
                      योगाच्या आकाशावर आरूढ होण्याचे एवढे धाडस पुरुषांना याच्याच (क्षेत्र-क्षेत्रज्ञातील अंतर समजण्याच्या) आशेने करावे लागते.  ॥13-1140॥
                     </p>
                    </div>
                   </div>
            </div>
            <div id="page115" class="page-content">
                <div>
                    <div class="ovi">
                     <p>
                      शरीरादि समस्त । मानिताति तृणवत ।<br>जीवें संतांचे होत । वाहणधरु  ॥13-1141॥
                     </p>
                    </div>
                    <div class="oviartha">
                     <p>
                      शरीरादि सर्व गोष्टी तृणवत् मानतात व जीवभावापासून संतांचे जोडे उचलणारे होतात.  ॥13-1141॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसैसियापरी । ज्ञानाचिया भरोवरी ।<br>करूनियां अंतरीं । निरुतें होती  ॥13-1142॥
                     </p>
                    </div>
                    <div class="oviartha">
                     <p>
                      मग अशा अशा प्रकारांनी ज्ञानाचे सायास करून अंत:करणात निश्चित होतात.  ॥13-1142॥
                     </p>
                    </div>
                   </div>
                   <div>
                    <div class="ovi">
                     <p>
                      मग क्षेत्रक्षेत्रज्ञांचें । जें अंतर देखती साचें ।<br>ज्ञानें उन्मेख तयांचें । वोवाळूं आम्ही  ॥13-1143॥
                     </p>
                    </div>
                    <div class="oviartha">
                     <p>
                      मग देह व आत्मा यातील फरक जे खरोखर पहातात त्यांचे ज्ञान आम्ही आपल्या ज्ञानाने ओवाळू.  ॥13-1143॥
                     </p>
                    </div>
                   </div>
                   <div>
                    <div class="ovi">
                     <p>
                      आणि महाभूतादिकीं । प्रभेदलीं अनेकीं ।<br>पसरलीसे लटिकी । प्रकृति जे हे  ॥13-1144॥
                     </p>
                    </div>
                    <div class="oviartha">
                     <p>
                      आणि पंचमहाभूतादि अनेक पदार्थांच्या भिन्न भिन्न रूपाने जी ही मिथ्या प्रकृति पसरली आहे  ॥13-1144॥
                     </p>
                    </div>
                   </div>
                   <div>
                    <div class="ovi">
                     <p>
                      जे शुकनळिकान्यायें । न लगती लागली आहे ।<br>हें जैसें तैसें होये । ठाउवें जयां  ॥13-1145॥
                     </p>
                    </div>
                    <div class="oviartha">
                     <p>
                      ती प्रकृति शुकनलिकान्यायाप्रमाणे वास्तविक (जीवात्म्याला) चिकटलेली नसतांनाही चिकटल्यासारखी आहे हे तत्व जसे आहे तसेच ज्याला ठाऊक आहे  ॥13-1145॥
                     </p>
                    </div>
                   </div>
                   <div>
                    <div class="ovi">
                     <p>
                      जैसी माळा ते माळा । ऐसीचि देखिजे डोळां ।<br>सर्पबुद्धि टवाळा । उखी हो‍उनी  ॥13-1146॥
                     </p>
                    </div>
                    <div class="oviartha">
                     <p>
                      ज्याप्रमाणे (माळेवर भासलेल्या मिथ्या सर्पासंबंधी) मिथ्या सर्पबुद्धीचा नाश होऊन माळ ही माळच आहे असे जो डोळ्यांनी पहातो  ॥13-1146॥
                     </p>
                    </div>
                   </div>
                   <div>
                    <div class="ovi">
                     <p>
                      कां शुक्ति ते शुक्ती । हे साच होय प्रतीती ।<br>रुपेयाची भ्रांती । जाऊनियां  ॥13-1147॥
                     </p>
                    </div>
                    <div class="oviartha">
                     <p>
                      अथवा शिंपेवर भासलेल्या रूप्याची भ्रांति जाऊन शिंप ही शिंपच आहे असा खरा अनुभव जसा यावा  ॥13-1147॥
                     </p>
                    </div>
                   </div>
                   <div>
                    <div class="ovi">
                     <p>
                      तैसी वेगळी वेगळेपणें । प्रकृति जे अंतःकरणें ।<br>देखती ते मी म्हणें । ब्रह्म होती  ॥13-1148॥
                     </p>
                    </div>
                    <div class="oviartha">
                     <p>
                      त्याप्रमाणे आत्म्याहून वेगळी असणारी जी प्रकृति तिला वेगळेपणाने अंत:करणाने जे पहातात ते ब्रह्म होतात असे मी (श्रीकृष्ण) म्हणतो.  ॥13-1148॥
                     </p>
                    </div>
                   </div>
                   <div>
                    <div class="ovi">
                     <p>
                      जें आकाशाहूनि वाड । जें अव्यक्ताची पैल कड ।<br>जें भेटलिया अपाडा पाड । पडों नेदी  ॥13-1149॥
                     </p>
                    </div>
                    <div class="oviartha">
                     <p>
                      जे ब्रह्म आकाशाहून मोठे आहे जे ब्रह्म प्रकृतिरूप नदीच्या पलीकडला काठ आहे व जे ब्रह्म प्राप्त झाले असता साम्यासाम्य उरू देत नाही  ॥13-1149॥
                     </p>
                    </div>
                   </div>
                   <div>
                    <div class="ovi">
                     <p>
                      आकारु जेथ सरे । जीवत्व जेथ विरे ।<br>द्वैत जेथ नुरे । अद्वय जें  ॥13-1150॥
                     </p>
                    </div>
                    <div class="oviartha">
                     <p>
                      ज्या ब्रह्माच्या ठिकाणी आकार संपतो जीवपणा विरघळून जातो व जेथे द्वैत उरत नाही असे जे एकाकी आहे  ॥13-1150॥
                     </p>
                    </div>
                   </div>
            </div>
            <div id="page116" class="page-content">
                <div>
                    <div class="ovi">
                     <p>
                      तें परम तत्त्व पार्था । होती ते सर्वथा ।<br>जे आत्मानात्मव्यवस्था- । राजहंसु  ॥13-1151॥
                     </p>
                    </div>
                    <div class="oviartha">
                     <p>
                      अर्जुना असे जे परब्रह्म ते जे सत्पुरुष अनात्मा व आत्मा यास विचाराने वेगळे जाणण्यात राजहंस असतात ते पूर्णपणे होतात.  ॥13-1151॥
                     </p>
                    </div>
                   </div>
                   <div>
                    <div class="ovi">
                     <p>
                      ऐसा हा जी आघवा । श्रीकृष्णें तया पांडवा ।<br>उगाणा दिधला जीवा । जीवाचिया  ॥13-1152॥
                     </p>
                    </div>
                    <div class="oviartha">
                     <p>
                      (संजय धृतराष्ट्रास म्हणतो) महाराज श्रीकृष्णांनी आपल्या जीवाचा जीव जो अर्जुन त्यास हा असा प्रकृति-पुरुष-विचाराचा सर्व हिशोब दिला.  ॥13-1152॥
                     </p>
                    </div>
                   </div>
                   <div>
                    <div class="ovi">
                     <p>
                      येर कलशींचें येरीं । रिचविजे जयापरी ।<br>आपणपें तया श्रीहरी । दिधलें तैसें  ॥13-1153॥
                     </p>
                    </div>
                    <div class="oviartha">
                     <p>
                      ज्याप्रमाणे एका घागरीतील पाणी दुसर्‍या घागरीत ओतावे त्याप्रमाणे श्रीकृष्णांनी आपल्या स्वत:ला (आपल्या बोधाला) त्या अर्जुनाला दिले. (आपल्या आत असणारा सर्व बोध अर्जुनाच्या आत ओतला).  ॥13-1153॥
                     </p>
                    </div>
                   </div>
                   <div>
                    <div class="ovi">
                     <p>
                      आणि कोणा देता कोण । तो नर तैसा नारायण ।<br>वरी अर्जुनातें श्रीकृष्ण । हा मी म्हणे  ॥13-1154॥
                     </p>
                    </div>
                    <div class="oviartha">
                     <p>
                      आणि कोण कोणाला देणारा आहे ? कारण अर्जुन हा नराचा अवतार व श्रीकृष्ण हे नारायणाचा अवतार असल्यामुळे ते दोघेही विष्णूचेच अंश होत. याशिवाय अर्जुनाला हा (अर्जुन) मी (श्रीकृष्ण) आहे असे (अध्याय १० श्लोक ३७) श्रीकृष्ण म्हणालेही.  ॥13-1154॥
                     </p>
                    </div>
                   </div>
                   <div>
                    <div class="ovi">
                     <p>
                      परी असो तें नाथिलें । न पुसतां कां मी बोलें ।<br>किंबहुना दिधलें । सर्वस्व देवें  ॥13-1155॥
                     </p>
                    </div>
                    <div class="oviartha">
                     <p>
                      परंतु संबंध नसलेले बोलणे राहू द्या. कोणी विचारले नसता मी का बोलत आहे ? फार काय सांगावे ? श्रीकृष्णांनी आपले सर्वस्व अर्जुनाला दिले.  ॥13-1155॥
                     </p>
                    </div>
                   </div>
                   <div>
                    <div class="ovi">
                     <p>
                      कीं तो पार्थु जी मनीं । अझुनी तृप्ती न मनी ।<br>अधिकाधिक उतान्ही । वाढवीतु असे  ॥13-1156॥
                     </p>
                    </div>
                    <div class="oviartha">
                     <p>
                      तथापि तो अर्जुन मनामधे अजून तृप्ति मानीत नव्हता (तर उलट) अधिकाधिकच (ज्ञानश्रवणाची) इच्छा वाढवीत होता.  ॥13-1156॥
                     </p>
                    </div>
                   </div>
                   <div>
                    <div class="ovi">
                     <p>
                      स्नेहाचिया भरोवरी । आंबुथिला दीपु घे थोरी ।<br>चाड अर्जुना अंतरीं । परिसतां तैसी  ॥13-1157॥
                     </p>
                    </div>
                    <div class="oviartha">
                     <p>
                      भरपूर तेल घातल्याने प्रदीप्त झालेला दिवा जसा आणखी मोठा होतो त्याप्रमाणे भरपूर श्रवणानंतर अर्जुनाच्या मनात तशी (अधिक वाढलेली) इच्छा झाली.  ॥13-1157॥
                     </p>
                    </div>
                   </div>
                   <div>
                    <div class="ovi">
                     <p>
                      तेथ सुगरिणी आणि उदारे । रसज्ञ आणि जेवणारे ।<br>मिळती मग अवतरे । हातु जैसा  ॥13-1158॥
                     </p>
                    </div>
                    <div class="oviartha">
                     <p>
                      जेथे उत्तम स्वयंपाकीण असून तीच उदार वाढणारीही आहे व रसमर्मज्ञ असे जेवणारे भोक्तेही मिळाले आहेत तेथे मग जेवण्यास व वाढण्यास हात जसा पुढे सरसावतो  ॥13-1158॥
                     </p>
                    </div>
                   </div>
                   <div>
                    <div class="ovi">
                     <p>
                      तैसें जी होतसे देवा । तया अवधानाचिया लवलवा ।<br>पाहतां व्याख्यान चढलें थांवा । चौगुणें वरी  ॥13-1159॥
                     </p>
                    </div>
                    <div class="oviartha">
                     <p>
                      महाराज तसे श्रीकृष्णास झाले. त्या अर्जुनाची ऐकण्याची टवटवी (उत्सुकता पाहून व्याख्यानास चौपटीपेक्षा जास्त जोर आला.  ॥13-1159॥
                     </p>
                    </div>
                   </div>
                   <div>
                    <div class="ovi">
                     <p>
                      सुवायें मेघु सांवरे । जैसा चंद्रें सिंधु भरे ।<br>तैसा मातुला रसु आदरें । श्रोतयांचेनि  ॥13-1160॥
                     </p>
                    </div>
                    <div class="oviartha">
                     <p>
                      अनुकूल वार्‍याने पाऊस पाडणारे मेघ जसे जमतात अथवा जशी पौर्णिमेच्या चंद्राने समुद्राला भरती येते त्याप्रमाणे श्रोत्याच्या (अर्जुनाच्या) ऐकण्य़ाच्या आदराने व्याख्यानाच्या रसभरितपणास भरते आले आहे.  ॥13-1160॥
                     </p>
                    </div>
                   </div>
            </div>
            <div id="page117" class="page-content">
                <div>
                    <div class="ovi">
                     <p>
                      आतां आनंदमय आघवें । विश्व कीजेल देवें ।<br>तें रायें परिसावें । संजयो म्हणे  ॥13-1161॥
                     </p>
                    </div>
                    <div class="oviartha">
                     <p>
                      संजय म्हणतो आता देवांकडून संपूर्ण विश्व आनंदमय केले जाईल ते महाराजांनी (धृतराष्ट्राने) ऐकावे.  ॥13-1161॥
                     </p>
                    </div>
                   </div>
                   <div>
                    <div class="ovi">
                     <p>
                      एवं जे महाभारतीं । श्रीव्यासें आप्रांतमती ।<br>भीष्मपर्वसंगतीं । म्हणितली कथा  ॥13-1162॥
                     </p>
                    </div>
                    <div class="oviartha">
                     <p>
                      (ज्ञानेश्वर महाराज म्हणतात) याप्रमाणे विशालबुद्धि व्यासांनी महाभारतात भीष्मपर्वामधे शांतरसाने भरलेली कथा सांगितली  ॥13-1162॥
                     </p>
                    </div>
                   </div>
                   <div>
                    <div class="ovi">
                     <p>
                      तो कृष्णार्जुनसंवादु । नागरीं बोलीं विशदु ।<br>सांगोनि दाऊं प्रबंधु । वोवियेचा  ॥13-1163॥
                     </p>
                    </div>
                    <div class="oviartha">
                     <p>
                      तो कृष्णार्जुनांचा संवाद ओवीबद्ध काव्यात सुंदर शब्दांनी स्पष्ट करून दाखवू.  ॥13-1163॥
                     </p>
                    </div>
                   </div>
                   <div>
                    <div class="ovi">
                     <p>
                      नुसधीचि शांतिकथा । आणिजेल कीर वाक्पथा ।<br>जे शृंगाराच्या माथां । पाय ठेवी  ॥13-1164॥
                     </p>
                    </div>
                    <div class="oviartha">
                     <p>
                      केवळ शांतरसाची कथा वाणीच्या मार्गास आणली जाईल (म्हणजे शब्दांनी सांगितली जाईल) परतु ती शृंगाररसाच्या मस्तकावर पाय ठेवणारी (शृंगाररसावर ताण करणारी) अशी सांगितली जाईल.  ॥13-1164॥
                     </p>
                    </div>
                   </div>
                   <div>
                    <div class="ovi">
                     <p>
                      दाऊं वेल्हाळे देशी नवी । जे साहित्यातें वोजावी ।<br>अमृतातें चुकी ठेवी । गोडिसेंपणें  ॥13-1165॥
                     </p>
                    </div>
                    <div class="oviartha">
                     <p>
                      ज्या रीतीने देशी भाषा साहित्याला (अलंकाराला) सजवील व अमृताला आपल्या गोडपणाने मागे सारेल अशा रीतीने अपूर्व व सुंदर देशी भाषा (मराठी भाषा) उपयोगात आणू.  ॥13-1165॥
                     </p>
                    </div>
                   </div>
                   <div>
                    <div class="ovi">
                     <p>
                      बोल वोल्हावतेनि गुणें । चंद्रासि घे उमाणे ।<br>रसरंगीं भुलवणें । नादु लोपी  ॥13-1166॥
                     </p>
                    </div>
                    <div class="oviartha">
                     <p>
                      माझे शब्द त्यातील शांत करणारी शक्ति पाहिली तर चंद्राच्या वर ताण करतील व माझे शब्द आपल्या रसातील रंगाच्या मोहक शक्तीने नादब्रह्मास लोपवतील  ॥13-1166॥
                     </p>
                    </div>
                   </div>
                   <div>
                    <div class="ovi">
                     <p>
                      खेचरांचियाही मना । आणीन सात्त्विकाचा पान्हा ।<br>श्रवणासवें सुमना । समाधि जोडे  ॥13-1167॥
                     </p>
                    </div>
                    <div class="oviartha">
                     <p>
                      पिशाचादि अज्ञानी योनी आहेत पण त्यासही माझे शब्द सत्वगुणाचा पान्हा फोडतील आणि शुद्ध अंत:करणाच्या लोकांना तर माझे शब्द ऐकल्याबरोबर समाधि लागेल.  ॥13-1167॥
                     </p>
                    </div>
                   </div>
                   <div>
                    <div class="ovi">
                     <p>
                      तैसा वाग्विलास विस्तारू । गीतार्थेंसी विश्व भरूं ।<br>आनंदाचें आवारूं । मांडूं जगा  ॥13-1168॥
                     </p>
                    </div>
                    <div class="oviartha">
                     <p>
                      (वरीलप्रमाणे परिणाम घडतील). तसा वाणीच्या विलासाचा विस्तार करू. व गीतार्थाने विश्व भरून टाकू. व सगळ्या जगाला आनंदाचा कोट करू.  ॥13-1168॥
                     </p>
                    </div>
                   </div>
                   <div>
                    <div class="ovi">
                     <p>
                      फिटो विवेकाची वाणी । हो कानामनाची जिणी ।<br>देखो आवडे तो खाणी । ब्रह्मविद्येची  ॥13-1169॥
                     </p>
                    </div>
                    <div class="oviartha">
                     <p>
                      आत्मानात्मविवेकाचा कमीपणा नाहीसा होवो कानाचे व मनाचे जगण्याचे सार्थक होवो व वाटेल त्याला ब्रह्मविद्येची खाण बघता येवो.  ॥13-1169॥
                     </p>
                    </div>
                   </div>
                   <div>
                    <div class="ovi">
                     <p>
                      दिसो परतत्त्व डोळां । पाहो सुखाचा सोहळा ।<br>रिघो महाबोध सुकाळा- । माजीं विश्व  ॥13-1170॥
                     </p>
                    </div>
                    <div class="oviartha">
                     <p>
                      परब्रह्म (सर्वांच्या) डोळ्यांना दिसो व सुखाचा उत्सव उदयास येवो व सर्व जग ब्रह्मज्ञानाच्या विपुलतेत प्रवेश करो.  ॥13-1170॥
                     </p>
                    </div>
                   </div>
            </div>
            <div id="page118" class="page-content">
                <div>
                    <div class="ovi">
                     <p>
                      हें निफजेल आतां आघवें । ऐसें बोलिजेल बरवें ।<br>जें अधिष्ठिला असें परमदेवें । श्रीनिवृत्तीं मी  ॥13-1171॥
                     </p>
                    </div>
                    <div class="oviartha">
                     <p>
                      श्रेष्ठ देव जे निवृत्तिनाथ त्यांनी माझा अंगीकार केला असल्यामुळे हे (वर सांगितलेले) सर्व आता घडून येईल. असे मी चांगले बोलेन.  ॥13-1171॥
                     </p>
                    </div>
                   </div>
                   <div>
                    <div class="ovi">
                     <p>
                      म्हणौनि अक्षरीं सुभेदीं । उपमा श्लोक कोंदाकोंदी ।<br>झाडा देईन प्रतिपदीं । ग्रंथार्थासी  ॥13-1172॥
                     </p>
                    </div>
                    <div class="oviartha">
                     <p>
                      एवढ्याकरिता मर्म स्पष्ट करणाऱ्या शब्दांनी उपमा व काव्य यांची रेलचेल करून या गीताग्रंथातील प्रत्येक पदाचा अर्थ स्पष्ट करून सांगेन.  ॥13-1172॥
                     </p>
                    </div>
                   </div>
                   <div>
                    <div class="ovi">
                     <p>
                      हा ठावोवरी मातें । पुरतया सारस्वतें ।<br>केलें असे श्रीमंतें । श्रीगुरुरायें  ॥13-1173॥
                     </p>
                    </div>
                    <div class="oviartha">
                     <p>
                      माझ्या श्रीमंत श्रीगुरुरायांनी मला इतक्या पूर्ण विद्येने युक्त केला आहे.  ॥13-1173॥
                     </p>
                    </div>
                   </div>
                   <div>
                    <div class="ovi">
                     <p>
                      तेणें जी कृपासावायें । मी बोलें तेतुलें सामाये ।<br>आणि तुमचिये सभे लाहें । गीता म्हणों  ॥13-1174॥
                     </p>
                    </div>
                    <div class="oviartha">
                     <p>
                      महाराज त्या कृपेच्या साह्याने मी जितके बोलेन तितके तुम्हाला मान्य होत आहे आणि तुम्हा संतमंडळींमध्ये गीतार्थ सांगण्याचे सामर्थ्य मला आले आहे.  ॥13-1174॥
                     </p>
                    </div>
                   </div>
                   <div>
                    <div class="ovi">
                     <p>
                      वरी तुम्हा संतांचे पाये । आजि मी लाधलों आहें ।<br>म्हणौनि जी नोहे । अटकु काहीं  ॥13-1175॥
                     </p>
                    </div>
                    <div class="oviartha">
                     <p>
                      शिवाय तुम्हा संतांच्या चरणांजवळ आज मी प्राप्त झालो आहे म्हणून काही अडचण राहिली नाही.  ॥13-1175॥
                     </p>
                    </div>
                   </div>
                   <div>
                    <div class="ovi">
                     <p>
                      प्रभु काश्मिरीं मुकें । नुपजे हें काय कौतुकें ।<br>नाहीं उणीं सामुद्रिकें । लक्ष्मीयेसी  ॥13-1176॥
                     </p>
                    </div>
                    <div class="oviartha">
                     <p>
                      महाराज सरस्वतीच्या पोटी मुके बालक सहज देखील उत्पन्न होणार नाही (व तसेच) लक्ष्मीला चांगल्या सामुद्रिक चिन्हांचा कमीपणा नसतो.  ॥13-1176॥
                     </p>
                    </div>
                   </div>
                   <div>
                    <div class="ovi">
                     <p>
                      तैसी तुम्हां संतांपासीं । अज्ञानाची गोठी कायसी ।<br>यालागीं नवरसीं । वरुषेन मी  ॥13-1177॥
                     </p>
                    </div>
                    <div class="oviartha">
                     <p>
                      त्याचप्रमाणे तुम्हा संतांजवळ अज्ञानाची गोष्ट कसली ? म्हणून मी नवरसांचा वर्षाव करीन.  ॥13-1177॥
                     </p>
                    </div>
                   </div>
                   <div>
                    <div class="ovi">
                     <p>
                      किंबहुना आतां देवा । अवसरु मज देयावा ।<br>ज्ञानदेव म्हणे बरवा । सांगेन ग्रंथु  ॥13-1178॥
                     </p>
                    </div>
                    <div class="oviartha">
                     <p>
                      फार काय सांगावे ! देवा (श्रीगुरुराया) मला बोलण्याला आता संधि द्यावी म्हणजे मी ग्रंथ चांगल्यारीतीने सांगेन असे ज्ञानेश्वर महाराज म्हणतात.  ॥13-1178॥
                     </p>
                    </div>
                   </div>
                   <div>
                    <div class="ovi">
                     <p>
                      ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रेश्रीकृष्णार्जुनसंवादे क्षेत्रक्षेत्रज्ञयोगोनाम त्रयोदशोऽध्यायः ॥ १३ ॥
                     </p>
                    </div>
                   </div>
            </div>
        </div>
        <div class="pagination-container">
            <button id="prevBtn" onclick="changePage(-1)">Prev</button>
            <button id="nextBtn" onclick="changePage(1)">Next</button>
        </div>
    </div>

    <script src="../js/script.js"></script>
</body>

</html>